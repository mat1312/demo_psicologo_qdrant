

---

---

Elena Doni Chiara Valentini
L’arma dello stupro
Voci di donne della Bosnia
La Luna

---

© 1993, La Luna edizioni coop, a r.l. - 90141 Palermo - via Dante 44 - tei. 588994 
Arcidonna
3a edizione
Progetto grafico di Aurora Di Girolamo

---

“Tutta I'epica vola con le foglie, 
via con gli astuti calcoli sulla carta marrone, 
non d fu che quest"epica: le foglie... ”.
Derek Walcott

---

---

LA GUERRA DELLA PORTA ACCANTO
di Elena Doni
Questo libro nasce da un sentimento di rivolta contro il silenzio e gli eufemismi. Il 
silenzio è quello degli oligarchi dell’informazione che decidono quali notizie montare e met­
tere in prima pagina e che non hanno osato una campagna di stampa contro il genocidio 
della Bosnia; e quello dei grandi intellettuali italiani che non hanno alzato una voce fer­
ma e forte contro la barbarie che ha preso dimora alle nostre porte. Gli eufemismi sono 
quelli in uso nei comunicati dei comandi militali e, in certa misura, nei resoconti giorna­
listici. Sono parole come iniziativa, ingenti perdite, caduti, evacuazione, pulizia etnica, 
usate invece di offensiva, carneficina, morti, esodi, saccheggi, stupri. Eufemismi che non 
danno conto dell’immensità del dolore che la guerra comporta, che anzi questo dolore stem­
perano e rimuovono nelle formule fisse dei resoconti convenzionali.
Perché la guerra non è quella dei racconti più o meno retorici “per la conquista del­
la collina 547”, o del rude cameratismo virile dei film di John Wayne, o del linguaggio 
asciutto e astratto dei generali che con una lunga bacchetta indicano sulle carte gli opposti 
schieramenti. La guerra è la somma di un grandissimo numero di tragedie individuali; è 
la ripetizione fino alla monotonia di racconti di vite stroncate, famiglie disperse, case per- 
7

---

àule, benessere dilapidato. La guerra non è mai bella, nè pulita, nè esaltante: neppure da 
raccontare, se il resoconto è fedele.
Anche se è allumile e pericoloso lavoro quotidiano dei cronisti e delle croniste di 
guerra (mai tanti ne sono morti come in questo conflitto) che si deve la denuncia delle 
atrocità commesse nella ex Jugoslavia, ci sembra che non sia stato fatto conoscere abba­
stanza il dramma delle vittime incolpevoli, delle “vittimepiù vittime” di questa guerra: le 
donne.
Donne costrette ad abbandonare le case, donne stuprate, torturate, affamate nei la­
ger, donne uccise dopo essere state usate nei campi-bordello, donne che hanno visto i loro fi­
gli torturati e uccisi sotto i loro occhi, donne che dei figli e dei mariti andati a combattere 
hanno perso ogni traccia, donne che hanno visto morir di fame i loro bambini negli assedi 
delle città. Donne che sono morte in una guerra di cui non hanno mai capito le ragioni.
Questo libro non pretende di spiegare le cause di questa guerra, nè di delinearne le 
vicende. In esso ri siamo proposte sostanzialmente di registrare voci di donne che racconta­
no ciò che hanno visto e patito. Siamo partite dalla premessa che davanti ad una così 
grande tragedia come quella che si sta consumando nella ex Jugoslavia, non si può tacere, 
nè distogliere lo sguardo e lavarsene le mani con la scusa che non sono in gioco interessi 
nazionali. Esiste invece un interesse della collettività che la nostra ondivaga politica verso 
la ex Jugoslavia non ha contemplato: ed è quello delle scelte morali. A tutt’oggi dobbiamo 
ringraziare solo il volontariato per non vergognarci di essere italiani.
8

---

UN GRIDO CONTRO IL SILENZIO
di Chiara Valentini
Il mio incontro con la Bosnia è stato determinato dalle notizie sullo stupro etnico. 
Fino a quel momento, come molte e come molti, avevo seguito con troppa disattenzione que­
sta guerra complicata, dove un alone di orrore circondava tutte le parti in lotta e dove sem­
brava difficile distinguere le vittime dai colpevoli. Ma in quello stupro pensato a tavolino 
come arma di guerra e imposto come dovere ai soldati ho avvertito qualcosa di nuovo e di­
verso, di barbaro e di sofisticato insieme, che non poteva essere ricondotto alle categorie note. 
Anche perché quell’idea di stupro che à arrivava da un Paese tanto vicino era accompagna­
ta dall’idea della maternità forzata. Costringere le donne a generare un “piccolo nemico ” mi 
era sembrata un’invenzione tremenda, confrontabile solo con certe pratiche naziste. L’ho av­
vertita come una violenza di fronte a cui troppe e troppi tacevano. Siccome il mio mestiere è 
scrivere e le parole sono i miei strumenti di lavoro, ho cominciato a usarle per parlare delle 
donne della Bosnia. Prima c’è stato un appello alle Nazioni Unite fatto con “Controparola”, 
un gruppo di scrittrici e giornaliste che si occupano dell’immagine femminile e di cui fa par­
te anche Elena Doni, che è stato sottoscritto da decine di migliaia di donne. Poi ci sono stati 
i viaggi nella ex fugoslavia, incontri, articoli. E poi questo libro a quattro mani.
9

---

Via via che incontravo e intervistavo le donne violentate, che leggevo le loro testimo­
nianze sottoscritte e firmate davanti alle organizzazioni intemazionali, piene anche di det­
tagli quotidiani, lo stupro etnico diventava qualcosa di più e di diverso di un’idea di cui 
discutere, di una pratica patriarcale di cui indagare i fondamenti. Di fronte a quelle donne 
così offese nel profondo, a volte persino incredule di questa ferita senza nome, era necessario 
ristabilire un diritto violato, ottenere un pronunciamento della comunità intemazionale.
Era poi quello che loro stesse chiedevano e il più delle volte era la ragione per cui 
avevano trovato il coraggio di sopravvivere e di ricominciare. Credo che dopo aver letto le 
testimonianze raccolte sia difficile non arrivare alla conclusione che lo stupro etnico è un 
crimine di cui finora non si è data definizione, un crimine contro il genere femminile 
dell’umanità. Come tale va prima di tutto iscritto nelle convenzioni che regolano la convi­
venza mondiale.
Sul giudizio intemazionale e sull’idea dello stupro come crimine di guerra è in di­
saccordo una parte del femminismo italiano. “Vorrebbe dire considerarlo un evento eccezio­
nale, mentre lo stupro è una delle tante espressioni del potere patriarcale’’, è stato sostenu­
to. Credo che con questi ragionamenti non si colga pienamente la sostanza di quel che è 
successo. Non si vuole certo negare che lo stupro sia connesso a un mondo costruito al ma­
schile. Ma quantomeno le leggi pensate e scritte dagli uomini considerano lo stupro un at­
to da condannare, un reato. I dirigenti serbi invece ne avevano fatto addirittura una di­
rettiva per i loro soldati, un obbligo che comportava punizioni gravi in caso di inadem­
pienza. Dunque si era decisa a tavolino, ai massimi livelli statali, la persecuzione sistema­
tica di una componente della popolazione. Ma non si è trattato soltanto di perseguitare 
una componente individuata attraverso l’appartenenza etnica o religiosa, come per gli 
ebrei durante la seconda guerra mondiale.
10

---

Forse per la prima volta nella storia recente, è stato il sesso a determinare l’indivi­
duazione del nemico da colpire. E proprio la diversità del corpo femminile che è stata as­
sunta come bersaglio di offesa. E la capacità riproduttiva che è stata messa al centro di 
un’operazione di guerra, con l’idea paranoica di distruggere una razza facendo generare 
alle sue donne i “figli del nemico”. Tutto questo è accaduto in unEuropa dove da tempo le 
donne hanno preso la parola, individuando nella differenza sessuale la loro specificità.
Il fatto che poi ci sia stata una parziale imitazione nell’uso dell’arma dello stupro 
(sia pure in scala molto minore) da parte degli eserciti croato e musulmano non fa che 
confermare l’idea di fondo: in questi anni bui è entrata in scena anche la programmazio­
ne dà delitti contro il genere femminile dell’umanità. Dare un nome a tutto questo, de­
nunciarne i meccanismi e chiedere che la comunità internazionale esprima un giudizio è 
altrettanto urgente quanto è stata l’istituzione del tribunale di Norimberga. E evidente che 
in questo nuovo tribunale, già deciso daU’Onu ma che tarda a decollare, la parola conclu­
siva dovrà spettare alle donne. Non tanto e non solo per ottenere punizioni individuali, 
ma per rendere chiari davanti al mondo le responsabilità e i meccanismi di attuazione di 
una campagna di guerra che ha inventato i campi bordello, ha costretto alla maternità 
forzata, ha usato gli stupri pubblici come strumento della pulizia etnica.
E qui arriviamo al secondo nodo affrontato nel corso di questo libro, alla pulizia 
etnica, in cui appunto si inserisce anche lo stupro, pur conservando una sua specificità. 
Marek Edelman, un anziano medico che ànquant’annifa è stato uno dà capi dell’insur­
rezione del ghetto di Varsavia, ha scritto che “la questione della ex Jugoslavia riporta lEu- 
ropa indietro, fino agli anni Trenta. L’unica differenza fra le due situazioni sta nel fatto 
che i tedeschi attuavano i loro crimini in modo sistematico e a bassi costi. In Jugoslavia 
invece i costi sono alti. Ma l’idea che guida i criminali è identica a quella dà nazisti, e co­
ll 

---

sì la loro brutalità”. Sono parole tremende, che però rispecchiano la situazione reale. 
L’idea dell’annientamento di un’etnia, del trasferimento forzato dei superstiti per far posto 
ad un’altra razza è una delle più aberranti di questa fine secolo segnata dal rinascere dei 
nazionalismi e dà razzismi. Ma non è un’idea che almeno in Italia abbia mosso più di 
tanto il coro dei facitori d’opinione. Se ai tempi della guerra del Golfo eravamo stati quoti­
dianamente bersagliati da lezioni giornalistiche e televisive sul nuovo ordine mondiale, 
non si può dire che la pulizia etnica abbia sollevate altrettante passioni. Per lo meno in 
Francia à sono stati André Glucksmann e Bemard-Henri Lévy che sono andati a portare 
la loro solidarietà sotto le bombe di Sarajevo. Per gli Stati Uniti Joan Baez ha cantato fra 
le esplosioni delle granate. In Italia invece i nomi che smuovono i media per lo più hanno 
taciuto. Uno degli estematori più solerti, Massimo Cacciali, ha preso la parola per dire 
che quella della ex Jugoslavia è stata una guerra civile come tutte le altre e che la pulizia 
etnica era una normale conseguenza del fatto che in questo conflitto c’era una componente 
religiosa. E anche una parte abbastanza grande dell’opinione pubblica è rimasta come fra­
stornata e annichilita da questo diluvio di orrori che ogni sera le si rovesciava addosso da­
gli schermi televisivi, dove le ragioni e i torti e lo stesso filo degli avvenimenti risultavano 
spesso poco comprensibili.
In realtà, proprio come Cacciali, molti commentatori hanno considerato la pulizia 
etnica un dato da accettare più che un’infamia da denunciare. Poco a poco questa defini­
zione è entrata nel nostro lessico. Per esempio, ho visto su un quotidiano che dovrebbe esse­
re fra i più progressisti un titolo che parlava di “pulizia etnica soft”, come se si trattasse di 
un corso di ginnastica. E ho avvertito un’opinione abbastanza generalizzata che così si 
potrebbe riassumere: “Meno male che l’Italia si è tenuta fuori da questa faida fra selvag­
gi”. Sembra aver ragione Slavenka Draculic, la scrittrice croata che invita l’Europa a co­
vi

---

struire un nuovo muro di Berlino attorno ai Balcani, visto che non vuole capire quel che 
sta succedendo. Ma nessun muro, nessun silenzio, nessuna indifferenza potranno metterci 
al riparo dai veleni di questa guerra. Prima o poi saremo costretti a capire che la pulizia 
etnica pensata dalle elites serbe e poi in parte imitata anche dagli altri contendenti è solo 
l’ultima spiaggia del nazionalismo in crescita in Europa. E che in questo senso assume un 
valore di sinistro avvertimento per tutti. Perché non è poi tanto paradossale pensare che il 
somalo a cui danno fuoco i naziskin italiani o I’algerina violentata a Parigi o le ragazze 
turche bruciate vive a Solingen non siano altro che segnali di questo nuovo razzismo che 
vuole separare popoli e individui fino alle conseguenze più estreme.
Dicevo della sostanziale indifferenza del gran teatro dei media per la pulizia etnica 
e per lo smembramento della Bosnia. Questa indifferenza al contrario non c’è stata fra le 
persone più attente della società civile. Nel volontariato come nel pacifismo o in buona 
parte del movimento delle donne è scattata la solidarietà verso i musulmani in Bosnia, che 
hanno pagato di gran lunga i prezzi più alii di questa guerra. I musulmani hanno riem­
pito i campi profughi della ex Jugoslavia, guardati con ostilità crescente anche dai croati, 
gli alleati di ieri. Hanno dovuto cercar accoglienza all’estero e coni loro due milioni di 
profughi interni ed esterni sono destinati a diventare i palestinesi di domani.
Queste donne e questi bambini rimasti senza una casa e senza una terra hanno In­
sogno di ritrovare un senso nella vita, di usare dalle tragedie che hanno attraversato. Il 
loro grido di incredulità di fronte alla barbarie non può essere lasciato cadere. E quel che 
abbiamo cercato di fare raccontando le loro storie.
13

---

---

Cap. I 
PULIZIA ETNICA
Pulizia etnica: due semplici parole dal suono forse meno sinistro di altre 
espressioni linguistiche di questo secolo segnato dall’idea dell’annientamento 
del “diverso da sè”. Non hanno la stessa forza espressiva di “soluzione finale”, 
non evocano le ombre del lager o le violenze dell’apartheid. Eppure rappre­
sentano qualcosa di inedito nella storia delle persecuzioni di una popolazione 
civile. In estrema sintesi, la pulizia etnica è il rifiuto radicale della convivenza 
fra gruppi diversi per origine e religione, è l’ultima e più tragica conseguenza 
del nazionalismo e del razzismo in crescita un po’ dovunque in Europa. Tadeusz 
Mazowiecki, l’ex premier polacco che è stato nominato relatore speciale per le 
violazioni dei diritti umani nella ex Jugoslavia, ne dà una definizione quasi bu­
rocratica. “L’espressione ‘pulizia etnica’ si riferisce all’eliminazione degli ap­
partenenti ad altri gruppi etnici da parte del gruppo etnico che esercita il con­
trollo sul territorio”. In altre parole, non ci si limita ad occupare militarmente 
un Paese e .a-sottometterne la popolazione. Non ci si dà nemmeno come obiet­
tivo di Jfastormare/f\ecchi abitanti in cittadini con minori diritti. No, la pulizia 
15

---

etnica prevede che questa popolazione se ne vada, emigri, scompaia per sem­
pre dai suoi luoghi d’origine. Prevede che anche la sua memoria storica venga 
cancellata, con la distruzione dei luoghi che più vi fanno riferimento, chiese e 
cimiteri. E che la gente sia così terrorizzata dalle violenze a cui ha dovuto assi­
stere e dai maltrattamenti che ha dovuto subire da essere spinta a cancellare 
l’idea stessa del ritorno.
Ascoltiamo le parole con cui nell’agosto del ’92 il rappresentante della 
repubblica della Bosnia Erzegovina, Ejup Ganic, aveva denunciato per la pri­
ma volta la pulizia etnica di fronte alla Commissione per i Diritti Umani 
dell’Onu, riunita a Ginevra in sessione straordinaria: “Un villaggio viene cir­
condato e sistematicamente bombardato dail’artiglieria, anche con bombe 
chimiche, per terrorizzare la gente innocente. Poi entrano i soldati, le case so­
no saccheggiate, i posti di lavoro distrutti e la popolazione viene costretta a fir­
mare un documento in cui cede tutte le sue proprietà, prima di essere portata 
via...”.
Quando Ganic aveva tracciato questo quadro la guerra in Bosnia era co­
minciata solo da qualche mese. La decisione dei deputati di origine musulma­
na e croata del parlamento bosniaco di chiedere alla Comunità Europea il ri­
conoscimento della Bosnia Erzegovina come nazione indipendente, come era 
già successo per la Slovenia e per la Croazia, aveva provocato la secessione dei 
deputati serbi. E quando, il 6 aprile, il riconoscimento dell’indipendenza era 
arrivato, i serbi avevano annunciato a Banja Luka la nascita della repubblica 
serba della Bosnia. Più avanti il loro quartier generale era diventato Pale, sulle 
alture di Sarajevo. Da lì il leader serbo bosniaco Radovan Karadzic, con la vice­
16

---

presidente della sedicente repubblica, l’ex professoressa di chimica Biljana 
Plavsic, hanno tenuto le fila di uno degli assedi più inumani di questo secolo. 
Lo scopo di questa minoranza violenta, che si era autoproclamata rappresen­
tante dei serbi di Bosnia (il 31%, contro il 43% dei musulmani, il 17% dei 
croati e una piccola minoranza d’ebrei), è stato fin dall’inizio di occupare la 
capitale e i due terzi dell’intero territorio. Con il disegno neanche troppo na­
scosto di collegare questa zona con Belgrado, per dar vita alla Grande Serbia 
etnicamente pura.
La stampa di tutto il mondo ha raccontato con abbondanza di particolari 
l’offensiva militare condotta da uno strano esercito composto dai serbi di Bosnia 
ma armato da Belgrado e aiutato dai gruppi paramilitari serbi: un’accozzaglia 
che faceva capo alla destra ultranazionalista di Voijslav Seselj, alleato al presiden­
te Milosevic, a Mirko Jovic, altro deputato ultrà del Parlamento di Belgrado, ol­
tre che a veri e propri capitani di ventura, come il colonnello Arkan e il capita­
no Dragan. Tutti impegnati a far rivivere le simbologie e le violenze dei cetnici, i 
feroci partigiani monarchici che si erano distinti per i loro massacri durante la 
seconda guerra mondiale.1
1A differenza degli ustascia croati, che erano andati al potere con i nazisti, i cetnici, che a loro volta ri­
prendevano vecchie tradizioni guerriere, avevano tentato una resistenza in nome della monarchia e solo 
più tardi si erano appoggiati alle truppe di occupazione perchè in guerra con i partigiani filocomunisti di 
Tito. Da un punto di vista storico comunque appare particolarmente innaturale l’alleanza fra l’ex comuni­
sta Milosevic e i tardi epigoni dei massacratori dei partigiani titoisti. Anche perché questa deriva nazionali­
sta del più eretico dei socialismi di Stato, se da un lato ripercorre la strada di altri socialismi delle repubbli­
che ex sovietiche, dall’altro ha dato vita ad una nuova ideologia e ad un nuovo regime che appaiono unici 
nel panorama post-comunista per oltranzismo e violenza.
17

---

Quello che forse non è stato messo abbastanza in luce è che questo eserci­
to variegato ha condotto la sua guerra di conquista soprattutto nei confronti del­
la popolazione civile. E infatti la grande novità del conflitto in Bosnia è che 
1’80% delle vittime è costituito da donne, vecchi, bambini. Una percentuale im­
pressionante, che non richiede commenti.
Nelle testimonianze che seguono contadine terrorizzate parlano di cetni- 
ci e di Aquile Bianche, descrivono soldati con le barbe e i capelli lunghi e con i 
berretti con il teschio e le tibie, bravissimi a usare il coltello e ad esercitare una 
violenza che segue schemi ben precisi. Non importa se gli aggrediti sono donne 
e bambini, o comunque civili che non si difendono. La pulizia etnica, questo 
concentrato del razzismo di tutti i tempi, riguarda in primo luogo proprio loro.
La guerra dei media
C’è un aspetto particolare della pulizia etnica che ritorna spesso, spe­
cie nelle testimonianze delle donne. E lo stupore per il fatto che vicini di 
casa e compagni di lavoro serbi, con cui fino a ieri i rapporti erano amiche­
voli, siano diventati i persecutori. E che assieme ai cetnici abbiano compiu­
to le peggiori violenze, spesso coprendosi la faccia con sinistri cappucci neri 
per non farsi riconoscere. E anche in Occidente uno dei nodi non spiegati 
di quel che è successo in Bosnia è il fatto che persone che fino al giorno 
prima avevano convissuto pacificamente in un territorio poco più grande 
del Lombardo Veneto e spesso si erano addirittura sposate fra di loro si sia­
18

---

no trasformate di colpo in carnefici e vittime in nome dell’etnia. In realtà 
l’unica vera differenza fra gli abitanti della Bosnia, che sono tutti di origine 
slava e parlano tutti il serbo croato, è quella religiosa. Sono ortodossi i ser­
bi, cattolici molto legati al papa e al Vaticano i croati, mentre la parte che 
viene definita musulmana è fatta di ex cristiano-ortodossi convertiti 
all’IsIam durante la dominazione turca. Non si può certo dire che fra questi 
tiepidi seguaci di Allah, forse i più occidentalizzati di tutto l’IsIam, il fonda­
mentalismo islamico avesse fatto molta strada, anche se questo è stato uno 
degli argomenti usati dai serbi per spingere alla secessione. Se i due potenti 
vicini, Serbia e Croazia, sia pure con aspetti diversi, si sono contraddistinti 
per il loro nazionalismo etnocentrico, la Bosnia Erzegovina di Alija Izetbe- 
govic si stava sforzando di costruire uno stato multietnico, con una rotazio­
ne di cariche fra le componenti nazionali.
Per capire quel che è successo e perché si è avverato tanto in fretta il cu­
po avvertimento fatto da Karadzic a Izetbegovic (“Se volete a tutti i costi che la 
Bosnia diventi uno Stato indipendente scegliete la strada dell’inferno e del san­
gue”) bisogna guardare all’ultranazionalismo che a partire dalla metà degli an­
ni Ottanta si è andato sviluppando a Belgrado, anche con il sostegno di intellet­
tuali famosi come lo scrittore Dobrica Cosic, poi diventato presidente. Cosic è 
stato uno degli autori del celebre “Memorandum dell’Accademia delle scienze 
e delle arti”, in cui si riprendeva dal passato la pericolosissima tesi della Grande 
Serbia etnicamente pura. In pochi anni questo nazionalismo che è impossibile 
non definire di tipo fascista si è sviluppato su se stesso anche grazie ad altri in­
tellettuali come lo psichiatra Jovan Raskovic, il maestro di Karadzic. Mescolan­
19

---

do assieme nazionalismo, misticismo e freudismo, Raskovic aveva dato una base 
teorica alla voglia di rivincita dei serbi. La nazionalità dominante non aveva di­
menticato i massacri di cui era stata vittima cinquantanni prima e per di più 
mal accettava la fine della Jugoslavia.2
9
Bisogna dire che al risveglio nazionalistico serbo aveva fortemente contribuito anche la rinascita del 
nazionalismo croato. Quando Franjo Tudjman, il leader del partito nazionalista, era diventato presidente 
della repubblica della Croazia, la sua maggior preoccupazione era stata di togliere al suo popolo il com­
plesso di colpa che si era portato dietro per i massacri di cinquant’anni prima. Era stata ripresa, solo con 
una lieve modifica, la bandiera che era stata del governo ustascia, si erano intitolate strade e piazze a perso­
naggi che si erano macchiati di delitti. E soprattutto, nella nuova Costituzione, si erano definiti i serbi di 
Croazia come etnia “di minoranza”, negando loro anche il riconoscimento delfautonomia culturale che 
avevano richiesto. Bisogna però aggiungere, come ha notato anche Demetrio Volcic nel suo libro “Saraje­
vo”, che la nuova Croazia non ha fatto una riabilitazione completa e sistematica degli ustascia, come invece 
è avvenuto in Serbia nei confronti dei cetnici.
E un intreccio meno complicato di quel che può sembrare a prima vista, 
dove dalle parole si era passati rapidamente ai fatti, intendendo come fatti la pu­
lizia etnica.
Mentre in nome della Grande Serbia il governo di Belgrado armava i cet- 
nici e supportava i serbi scissionisti della Bosnia come aveva fatto sia pure in mo­
do meno feroce con quelli della Krajna, una regione della Croazia che era stata 
“pulita” etnicamente già nel ’91, partiva anche la guerra dei media. Giornali e 
Tv erano mobilitati a raccontare le sevizie che croati e musulmani avrebbero fat­
to ai loro vicini serbi. Ogni croato diventava un ustascia, una reincarnazione dei 
vecchi massacratori filonazisti, ogni musulmano un fanatico integralista, un 
agente della Turchia, la nazione storicamente più odiata. Quel che è poi succes- 9 
20

---

so nella ex Jugoslavia è la tragica prova, su cui tutti siamo chiamati a riflettere, di 
come la forza di un’idea, per quanto aberrante, può trasformare gli individui, 
annullare in tempi brevi relazioni e affetti, se è sostenuta da una campagna di 
persuasione a tappeto. Certo le radici dell’odio fra razze, soprattutto fra serbi e 
croati, non sono state inventate dai comunicatori di Belgrado nè da quelli di Za­
gabria. Ma il passaggio da queste ostilità sotterranee e di ormai scarso significa­
to, specie fra i giovani, al massacro del vicino o allo stupro della compagna di la­
voro rappresenta una differenza impressionante.
Un ’Antigone musulmana
Nelle testimonianze che seguono ritornano spesso racconti di violenze 
gratuite, di inutili sopraffazioni sadiche nei confronti di persone indifese, e pri­
ma di tutto delle donne. E, anche considerando che in certi casi l’esercito degli 
invasori sia andato oltre gli ordini ricevuti, è evidente che la distruzione sistema­
tica, l’umiliazione della gente attuata anche con tecniche psicologiche (per 
esempio, costringendo i prigionieri a picchiarsi o a violentarsi fra di loro) face­
vano parte di un piano studiato a tavolino. Quasi certamente non è casuale la 
presenza di vari psichiatri nella dirigenza serba, a cominciare proprio da Rado­
van Karadzic, definito in varie sedi internazionali come criminale di guerra.
D’altra parte sul fatto che un piano esista concordano tutte le maggiori 
organizzazioni che hanno mandato i loro inviati ad indagare, anche a rischio 
della vita, nell’inferno della Bosnia.
21

---

“Le massicce violazioni dei diritti umani e del diritto umanitario interna­
zionale non sono delle semplici caratteristiche della guerra in Bosnia: questi me­
todi sono usati deliberatamente per creare zone etnicamente omogenee”, scrive 
Mazowiecki nel suo terzo rapporto alle Nazioni Unite.
Bisogna dire anche che nell’inferno di questa guerra non sono stati solo i 
serbi di Karadzic e i loro alleati di Belgrado a macchiarsi di atti criminali. Con il 
passare dei mesi la logica della violenza, dell’assoluto non rispetto della vita 
umana, ha coinvolto anche le altre parti in lotta. Si sono resi colpevoli di vari cri­
mini le milizie croate di Bosnia di Mate Boban e gli stessi musulmani. In partico­
lare è nata nella Bosnia centrale un’armata di migliaia di scampati alla pulizia et­
nica, che dopo essere usciti dai campi di concentramento hanno dato vita a 
qualcosa di simile alle milizie cetniche e ne hanno adottato i metodi. “Stiamo fa­
cendo agli altri quel che è stato fatto a noi”, è la terribile spiegazione che hanno 
dato e che fa rabbrividire chiunque abbia la capacità di ragionare.
Non ci sono disgraziatamente eroi buoni in questa sporca guerra alle por­
te di casa nostra, come probabilmente non ce ne sono mai stati in nessuna guer­
ra. Ci sono però, con assoluta certezza, le vittime. Sono le popolazioni civili fatte 
soprattutto di donne, di bambini e di vecchi, usati dai contendenti come merce 
di scambio o come scudi umani, umiliati, depredati, costretti ad andarsene dalla 
loro terra senza nessuna prospettiva per il futuro.
L’organizzazione Helsinki Watch, che ha lo scopo di vigilare sugli accordi 
di Helsinki, ha dato in due volumi di cinquecento pagine una meticolosa rico­
struzione degli orrori della pulizia etnica, accompagnandola sempre con date, 
nomi, luoghi. L’accusa che si formula è quella di genocidio. Un’accusa ripetuta 
22

---

anche dalle altre organizzazioni internazionali. Citiamo per tutti un documento 
sottoscritto da sessanta premi Nobel, secondo cui “lo spargimento di sangue e le 
sofferenze umane hanno raggiunto dimensioni apocalittiche. La colpa ricade 
sul desiderio serbo di acquistare nuovo ‘lebensraum’”. E non è certo un caso 
che si sia usato il termine nazista che indicava lo spazio vitale.
Ma nessun rapporto, per quanto approfondito, può rendere testimonian­
za del dolore che può subire un essere umano, del suo crollo interiore. Dedi­
chiamo questo capitolo sulla pulizia etnica a Sevla Avdic, una contadina analfa­
beta di 65 anni di Ciorakovo, un villaggio vicino alla città di Prijedor, fra i primi 
ad essere distrutto e svuotato. La figura alta e dritta di Sevla, i suoi acuti occhi 
azzurri, la dignità dei suoi gesti e del suo dolore ne fanno, senza nessuna retori­
ca, l’eroina di una tragedia greca. Sevla è un’Antigone musulmana che ha ri­
schiato la vita per seppellire le persone care, scegliendo la disubbidienza ad or­
dini inumani in nome della pietà e dell’umanità.
Il saccheggio e la memoria
Lo stanzone è pieno fino all’inverosimile di brande a due piani che quasi 
si toccano una con l’altra, separate in mezzo da un passaggio di non più di un 
metro. Dai piedi delle brande penzolano stracci colorati e qualche giocattolo di 
plastica. Anche se è mezzogiorno, almeno una trentina di donne, tutte con la te­
sta coperta, se ne stanno sdraiate su questi giacigli. Alcune dormono, altre pian­
gono, molte sono fasciate o ingessate. Siamo solo a un’ora da Zagabria, una città 
23

---

dove quasi non si avvertono i segni della guerra. Ma in questa ex caserma della 
cittadina di Varajdin, che da qualche settimana è diventata uno dei tanti campi 
profughi per i musulmani cacciati dalla Bosnia Erzegovina, la normalità della vi­
ta quotidiana sembra lontana anni luce.
Sevla Avdic parla con molta lucidità, viene dal paese di Ciorakovo, vicino 
alla città bosniaca di Prijedor, una delle tante zone che sono state occupate dai 
Serbi. “Tutto è cominciato quando i cetnici sono entrati nel paese. Nessuno ave­
va fatto resistenza ma loro sono venuti ad arrestare i miei tre fratelli e molti altri 
uomini musulmani. ‘È la pulizia etnica’, dicevano, ma io non sapevo cosa signifi­
casse. Già il giorno dopo ho visto cose terribili. Ho visto il nostro prete con le 
mani legate, spinto dentro la moschea con altri dieci uomini del paese. Ho visto 
i cetnici mettere della legna e appiccare il fuoco. Tutto è bruciato fra le grida di 
quelli che erano dentro. Ho avuto una gran paura e sono corsa a casa, dove era 
rimasta una mia sorella paralizzata.
Non avevo preso marito proprio per badare a questa sorella che era sem­
pre stata su una sedia a rotelle. Era buona, era molto grossa, per me era come 
una figlia. Loro sono arrivati alla sera, con dei cappucci in testa. Ma alcuni li ho 
riconosciuti dagli occhi, erano i miei vicini serbi. ‘Dacci i soldi, dacci l’oro altri­
menti ti ammazziamo’, gridavano. Io volevo dare quel poco che c’era ma loro 
erano rabbiosi. Mia sorella piangeva, cercava di scappare con la sedia a rotelle e 
allora un cetnico le ha puntato contro il fucile e ha sparato. E rimasta ferma, 
con gli occhi spalancati e una grande macchia rossa sulla camicetta. L’ho seppel­
lita nell’orto perché ormai quella era la sola cosa che potevo fare per lei. Nei 
giorni seguenti ho cercato di seppellire anche gli uomini del paese che venivano 
24

---

ammazzati con i coltelli davanti alle rovine della nostra moschea. Non volevo 
che quei corpi restassero lì come pezzi di legno coperti di mosche.
I cetnici hanno cercato di impedirmelo, mi hanno minacciata. Dicevano 
che i cadaveri dovevano servire da esempio, perché tutti i maiali musulmani ca­
pissero di andarsene. Con altre due donne ci siamo nascoste nel bosco. Quando 
è scesa la notte siamo uscite piano, abbiamo trascinato quei corpi pesanti, spor­
chi di sangue. Prima che venisse l’alba siamo riuscite a seppellirne cinque. E poi 
ho saputo che anche i miei tre fratelli erano morti, sterminati in una sola notte 
con altre duecentocinquanta persone nel campo di Keraterm. Mi hanno detto 
che li avevano uccisi con una mitragliatrice, che i cadaveri erano in montagna. 
La mia casa ormai era vuota, ma non volevo andarmene lo stesso, anche se ogni 
sera venivano i cetnici à schernirmi. ‘Stupida vecchia, perché non te ne vai? Non 
sai che possiamo ucciderti quando vogliamo?’, mi dicevano ridendo. E poi una 
mattina i soldati hanno incendiato tutte le case del villaggio e hanno portato via 
quei pochi di noi che ancora restavano. Di Ciorakovo non è rimasto più nulla. 
Adesso non ho più niente al mondo. Non riesco più neanche a capire chi sono e 
che cosa faccio qui e continuo a chiedermi come può essere successo tutto que­
sto. Sento che la mia mente se ne va e che sto perdendo la ragione”.
La fatica di sopravvivere
Beshina Korupovic se ne sta aggrappata alla sua branda come un naufrago 
alla tavola di salvataggio. E una branda un po’ più grande di quella di Sevla, per­
25

---

ché in questo giaciglio di fortuna dovevano dormire anche due bambini di quat­
tro e sei anni, i figli di Beshina. Se Sevla sembra venire da una realtà senza tempo, 
Beshina con i suoi 35 anni, gli orecchini con piccole pietre azzurre, i capelli trop­
po arricciati da una cattiva permanente, porta i segni di una povera civiltà consu­
mista, di una vita che era stata uguale a tante altre vite (un giovane marito, una ca­
sa con qualche elettrodomestico, le serate davanti alla Tv, i bambini da portare a 
scuola). Fino al luglio del ’92, quando la pulizia etnica aveva travolto tutto.
Beshina viene da un paese non lontano da Prijedor, Rizvanovici. “I cetnici 
erano arrivati il 20 luglio. Ricordo che in casa quasi soffocavamo dal caldo, per te­
ner sbarrate le porte e le finestre. Avevamo un’enorme paura, perché sapevamo 
quel che già era successo negli altri villaggi. Mio marito, che faceva il ferroviere, 
era scappato nei boschi con altri della sua età. Non potevano combattere perché 
non avevano armi, mentre i cetnici avevano fucili e mitragliatrici. Appena arrivati a 
Rizvanovici, i cetnici hanno portato via tutti gli altri uomini della famiglia: mio pa­
dre, mio suocero, due zii. Hanno messo in fila sulla strada principale tutti gli uomi­
ni che erano riusciti a trovare e poi li hanno costretti a correre sotto il sole, pic­
chiandoli con bastoni di ferro. Quelli che cadevano per terra perché erano vecchi, 
perché non ce la facevano, venivano sgozzati. All’alba è tornato mio padre, era fe­
rito, perdeva molto sangue. Ci ha raccontato che tutti i nostri parenti erano stati 
fucilati. Lui era riuscito a salvarsi perché era caduto al primo colpo e avevano pen­
sato che fosse morto. Gli abbiamo dato da bere un po’ d’acqua ma non potevamo 
portarlo all’ospedale perché i cetnici l’avrebbero scoperto. Ha ripetuto per tutto il 
giorno i nomi di quelli che erano stati ammazzati e alla sera è morto anche lui. 
Due giorni dopo un vicino è venuto a dirmi che anche mio marito era stato preso 
26

---

nei boschi e ucciso. Quello stesso giorno ci hanno fatto uscire dalla nostra casa e 
l’hanno bruciata con tutto quel che c’era, come tutte le altre case del paese”.
Mentre parla Beshina si tiene stretta una vecchia borsetta di plastica gialla, 
di quelle che si trovavano anni fa nei negozi di stato dei paesi dell’Est. Alla fine del 
racconto la apre e comincia a mostrarmi i suoi tesori: il suo documento, un foglio 
che attesta la sua condizione di profuga e varie fotografie a colori. Vuol farmi vede­
re com’era questo marito che non riesce ancora a rendersi conto di aver perso, un 
ragazzone alto e biondo con una camicia scozzese che sorride abbracciato a una 
Beshina giovane e sorridente. Vuole che veda i volti del padre, del suocero, degli 
zii, fotografati assieme alle mogli e ai figli davanti a una lunga tavola carica di torte, 
forse a un matrimonio. E c’è anche una foto della camera dei bambini, piena di 
enormi animali di peluche. “Che cosa pensa di fare?”, chiedo a Beshina. “Ormai 
non mi importa più niente di quel che potrà succedere. Qui sono al coperto, c’è 
qualcosa da mangiare e le persone sono gentili. Non riesco ad andare più in là con 
il pensiero. So che dovrei organizzare il futuro dei miei figli, ma non credo che ci 
riuscirò. Non abbiamo più nulla, nemmeno i vestiti di ricambio. Dopo quello che 
ho visto non credo sia possibile ricominciare. Si può solo sopravvivere".
Non possiamo ritornare, non possiamo perdonare
Seiima è alta e forte, con un bel viso antico da contadina. Ha cin- 
quant’anni, è vestita con una gonna lunga e larga, alla foggia dei costumi tradi­
zionali, sui capelli porta un grande fazzoletto annodato sulla nuca.
27

---

Parla con voce alta e ferma, racconta del marito, del figlio e dei fratelli 
uccisi, delle atrocità viste e subite come se raccontasse la trama di un film, senza 
che mai la sua voce sia incrinata dall’emozione. Solo quando mi sono alzata in 
piedi per andarmene, inaspettatamente mi ha abbracciato stretta e ha pianto 
pronunciando sillabe per me incomprensibili con tono di domanda. Chiedeva: 
“Cosa sarà di noi?”.
Ho conosciuto Seiima nel campo profughi di S. Mauro di Romagna, un 
casermone chiamato La Cagnona, squallido ma ben riscaldato, dove l’ozio forza­
to alimenta la rissosità ma dove il vitto è più che decente e i bambini potranno 
presto frequentare corsi di alfabetizzazione in italiano e nella loro lingua madre. 
Per un’ora e mezzo Seiima ha raccontato, circondata dalla nuora Asmira e da 
due compaesane, Armina e Zejna, che precisavano ogni tanto qualche dettaglio 
e ascoltavano la sua storia, che era anche la loro storia, attente che nulla sfuggis­
se, che tutto fosse chiaro a me che rappresentavo in quel momento il tramite col 
mondo esterno. Come tante altre vittime di questa guerra antica e nuovissima 
volevano parlare, volevano raccontare nei dettagli gli orrori visti e subiti. Voleva­
no “che il mondo sapesse”. Come se il mondo, oltre alla pietà, potesse offrire 
qualcos’altro.
“Era bello il mio paese, Kozarac”, racconta Seiima, “un paese di pianura 
vicino al fiume, un paese importante con quindici moschee: ora non ce n’è più 
neanche una. Avevo una casa grande con una stalla bellissima, lunga quindici 
metri e larga sei o sette, e dentro c’erano due mucche, un cavallo e due vitelli 
quando l’ho lasciata. Ora è tutto distrutto. E c’era anche un mulino per il mais e 
in questa casa ho vissuto ventinove anni di matrimonio e ho cresciuto tre figlie e 
28

---

un figlio. Quattro anni fa anche mio figlio e Asmira si fecero una bella casa vici­
no al fiume, con la terra intorno e le macchine agricole per coltivare il mais, il 
grano, l’orzo, la frutta e i pomodori. Ora tutto questo è finito e non tornerà mai 
più: mio marito è stato ucciso, mio figlio è stato ucciso, due miei fratelli sono sta­
ti uccisi. Hanno ammazzato anche la nonna, che aveva 83 anni: sono entrati in 
casa e l’hanno ammazzata con un coltello. Hanno lasciato il cadavere per quat­
tro giorni in giardino, poi, siccome cominciava a puzzare, gli hanno dato fuoco: 
ma prima hanno tagliato i piedi e li hanno lasciati davanti alla casa perchè tutti 
potessero vedere cosa avevano fatto alla nonna.
E dire che stavamo bene con i serbi: mai mai, neppure per un solo istan­
te, abbiamo potuto immaginare che accadesse quello che è accaduto. Eravamo 
tutti jugoslavi, il fatto che la religione fosse diversa non aveva importanza. Solo 
verso febbraio, marzo dell’anno scorso si sono cominciate a vedere strane cose: i 
serbi hanno imposto il coprifuoco dopo le nove di sera dicendo che dovevano 
fare le esercitazioni. Molti serbi della Bosnia non volevano partecipare a queste 
esercitazioni, ma sono stati obbligati a farlo. In giugno i serbi hanno preso tutti 
gli uomini, salvo i pochi che sono riusciti a nascondersi nei boschi, li hanno mes­
si in campi di concentramento dove non li facevano mangiare, poi li hanno ucci­
si. Mio marito è morto a Keraterm, mio figlio invece me l’hanno ammazzato a 
casa: sono venuti in sette e gli hanno sparato.
Il 20 luglio sono arrivati altri serbi, venivano dal Montenegro. Hanno det­
to ‘facciamo la pulizia etnica’: hanno preso tutte le donne, le hanno radunate 
insieme e le hanno costrette a stare sull’attenti, poi hanno portato via le più gio­
vani. Alcune non sono più tornate, altre che sono tornate avevano dei segni sul 
29

---

collo, non parlavano e tremavano. La cosa più terribile è che quando ci allonta­
navamo di poco dal paese trovavamo le strade piene di cadaveri. 0 meglio, di 
pezzi di cadaveri: corpi nudi, senza teste, senza braccia, teste senza occhi, oppu­
re gambe o mani staccate dai corpi. Erano anche corpi di donne e di bambini.
A volte i soldati compivano questi atti di ferocia perchè si arrabbiavano, 
come quando, dopo aver portato via ad un’amica tutto l’oro che aveva in casa, 
hanno tentato di toglierle l’anello che aveva sulla mano. E poiché l’anello non 
veniva via a causa del dito che si era ingrossato, per vendetta le hanno bruciato 
la mano. Altre volte però non c’era una ragione per quello che facevano: c’era 
chi diceva che i soldati mettevano la droga nell’alcol e per questo diventavano 
come bestie feroci.
Oggi noi della Bosnia siamo un popolo senza futuro: non potremo mai 
tornare nel nostro paese se ci saranno i serbi. Non possiamo perdonare”.
Il ponte di Doboj
Vasva Hogdic è una donna anziana che viene dal paese di Vrpoje e tiene 
stretta fra le braccia una bambina piccola e pallida, la sua nipotina Aldiana. “Po­
trebbe essere anche lei in fondo a quel burrone”, continua a ripetere la donna. 
Anche Vasva ha vissuto vicende terribili. Suo marito, dopo essere stato catturato 
dai serbi, era stato torturato e ucciso. Allora la figlia e il genero erano andati a 
combattere nell’esercito della Bosnia “perché non avevano potuto accettare 
questa ingiustizia”. Ricorda Vasva: “Mia figlia era una bella ragazza piena di vita.
30

---

‘Alla bambina pensaci tu’ mi aveva detto partendo. Una settimana dopo sia lei 
che il marito erano stati uccisi”. Dopo essere finite, con molte altre donne e 
bambini, nel campo di detenzione di Trnopolje, un vero e proprio campo di 
concentramento, Vasva e la bambina erano state caricate con centinaia di altre 
prigioniere su vecchi pullman colmi fino all’inverosimile. La destinazione era la 
città di Doboj, dove il fiume Bosna segnava il confine con la zona rimasta sotto 
la sfera del governo bosniaco legale. Quella triste carovana, come molte altre 
che l’avevano preceduta, doveva segnare un altro passo verso quella repubblica 
razzialmente pura sognata dallo psichiatra Radovan Karadzic. Quelle donne e 
quei bambini, ultimi sopravvissuti di famiglie decimate dalla guerra, dovevano 
andarsene in esilio, lasciando il posto alle famiglie serbe.
Di quel viaggio lunghissimo per percorrere uno spazio relativamente bre­
ve Vasva ricorda ogni dettaglio: l’aria irrespirabile del carro bestiame, dove una 
vecchia era morta di soffocamento, le soste al sole e le visite di cetnici con le 
lunghe barbe, che minacciando con il coltello si facevano consegnare i pochi 
soldi e gioielli. “Mano a mano che ci avvicinavamo al fiume vedevamo uno spet­
tacolo assurdo: i prati erano coperti di vestiti di bambini, di lenzuola, di tova­
glie, di borse rovesciate, che formavano quasi un tappeto”. Come Vasva avrebbe 
capito più tardi, quelle povere cose erano appartenute ad altre esuli passate pri­
ma, e che erano state costrette a lasciare nella Bosnia serba anche quel piccolo 
scampolo della loro vita precedente. “Fino a che non siamo arrivate al ponte i 
soldati ci avevano lasciato tenere i nostri bagagli”, ricorda Vasva. Ma proprio 
quando le profughe erano ormai a due passi dalla libertà, era arrivato dai milita­
ri un ordine assurdo: “Aprite le borse e buttate tutto giù nel fiume”. Vasva trema 
31

---

ancora al ricordo. “Allah mi ha suggerito di ubbidire, anche se quel poco che 
avevo con me era tutto quel che mi restava. Ma una donna con un ragazzino in 
braccio aveva cercato di resistere. ‘Guardate, nella mia borsa c’è solo un po’ di 
cibo per il bambino’, aveva detto. E allora un soldato le aveva strappato il figlio 
dalle braccia e l’aveva gettato giù. L’avevo visto volare come un uccello assieme 
ai nostri vestiti e ai nostri scialli. Un attimo dopo, senza dire una parola, anche 
la donna si era buttata dal ponte”.
32

---

Cap. II 
IL SILENZIO DELLE INNOCENTI
Zilhada ha 44 anni, è bionda, florida, burrosa. È stata dattilografa per ! 
molti anni, poi, con un’eredità ricevuta ed un prestito dello stato, aprì a Prije- 
dor un negozio di alimentari che gestiva con i suoi due figli. E esattamente il ti­
po di donna che ci si aspetta di vedere, sorridente, dietro un bancone di cose 
buone da mangiare.
Contrasta singolarmente con i riccioli biondi e gli occhi azzurri il gesto 
musulmano che fa entrando in casa, quello di togliersi le scarpe. Nella nostra 
ignoranza siamo inclini ad associare il costume islamico con individui bruni di 
occhi e di capelli, mentre i musulmani della Bosnia - alti, forti e spesso biondi - 
hanno tratti somatici mitteleuropei. Di tutti i fedeli dell’IsIam i bosniaci sono i 
più tiepidi, laicizzati da quasi mezzo secolo di educazione marxista: o almeno 
così era fino a un anno e mezzo fa, prima che gli orrori della pulizia etnica li co­
stringessero a prendere coscienza della loro diversità. Non è un caso che Zilha­
da dica del ciondolo d’oro che le pende al collo: “E un Corano. Prima non ero 
religiosa, ora è diverso”.
33

---

Zilhada non è il suo vero nome: ha pregato di non usare le sue generalità 
perché la madre vive ancora a Prijedor, praticamente della carità di uno zio, dal 
momento che la svalutazione del dinaro ha vanificato il potere d’acquisto della 
sua pensione, che ora equivale a un marco e mezzo, meno di millecinquecento 
lire. I serbi che occupano la sua città potrebbero vendicarsi sulla madre della lo­
quacità della figlia, ma non è solo questo a farle desiderare l’anonimato: Zilhada 
è stata violentata e si vergogna. Durante il racconto, che è venuta a fare sponta­
neamente, è scoppiata a piangere più volte: eppure ha voluto continuare, vin­
cendo il desiderio di cancellare dentro di sè la memoria dell’orrore, pur di dare 
testimonianza delle persecuzioni serbe.
Purtroppo, dice, non riesce a dimenticare: alla notte si sveglia spesso, at­
tanagliata dall’angoscia. Si sente sporca, prova vergogna di sè. E lacerata tra il 
desiderio di riabbracciare i figli, che si trovano in un campo profughi in Svezia 
(e sarebbe possibile grazie all’aiuto di un gruppo di donne italiane), e la paura 
dei loro sguardi indagatori. Munid e Fuad hanno 21 e 24 anni, sono stati anche 
loro internati a Omarska con la madre, non possono non sapere cosa avveniva 
in quel campo.
Se non fosse un caso da manuale, sarebbe difficile da credere: Zilhada si 
vergogna per ciò che uomini svergognati hanno fatto a lei. Per un assurdo rove­
sciamento del senso di responsabilità, le donne stuprate si sentono colpevoli, di­
sonorate: perdono l’autostima, come dicono gli psicanalisti, anche quando la 
violenza è avvenuta in modo meno traumatico di questo.
Erano le nove e mezzo di sera del 16 aprile 1992 quando la polizia bussò 
34

---

alla porta della casa a tre piani dove Zilhada, divorziata da molti anni, viveva con 
la madre e i due figli: “Devi venire in sede per fare una dichiarazione”, le dissero. 
Poiché la sera era tiepida, Zilhada uscì come si trovava, con gonna e camicetta. 
Alla stazione di polizia però non c’era nessuna dichiarazione da fare: la chiusero 
in una stanza con un’altra donna, un’infermiera, e la lasciarono lì per due notti e 
un giorno. Il secondo giorno le trasferirono nel campo di Keraterm, una vecchia 
fabbrica di mattonelle, e qui le separarono. Fu a quel momento - racconta arros­
sendo Zilhada - che le vennero le mestruazioni. La prima notte a Keraterm fu 
una notte d’indicibile angoscia, in cui il silenzio era frequentemente rotto dalle 
urla dei torturati: Zilhada non riuscì mai a prendere sonno. Nel cuore della notte 
si aprì la porta per lasciar entrare il comandante del campo, Sikiric Zoran: le dis­
se che era venuta una commissione da Banja Luca e che le avrebbero fatto alcune 
domande. “Meno male - pensò Zilhada - non ho fatto niente per cui debba teme­
re, potrò chiarire l’equivoco e mi rimanderanno a casa”. Ma quest’idea confor­
tante durò solo un secondo. “Voglio fare l’amore con te”, dichiarò brevemente il 
comandante e lei restò impietrita, paralizzata dallo sgomento: ciononostante lui 
preferì andare a prendere delle corde e legarla.
Zilhada piange nel ricordare e nel pronunciare la frase antica: “E lui fece di 
me ciò che volle”. Piangeva anche durante la violenza e supplicava il suo carnefi­
ce: “Hai una moglie, hai una madre, pensa a loro”. Lui, irritato, estrasse la pistola 
e il coltello e ghignò “quale preferisci?”. Quando ebbe terminato uscì dalla stanza 
lasciandola legata: altri tre vennero dopo di lui. E fecero di lei ciò che vollero.
Lungi dall’essere terminato, il calvario di Zilhada doveva portarla ancora 
in due lager, Trnopolje e Omarska. Tanto grande era la disperazione delle don­
35

---

ne prigioniere che molte pensavano al suicidio e qualcuna ci riuscì: una fracas­
sandosi la testa al muro, altre due buttandosi giù dal camion che le portava da 
un campo all’altro. “La speranza di tutti, uomini e donne, era di morire con un 
colpo di pistola”, racconta Zilhada, “ma sapevamo che era molto difficile morire 
senza soffrire”.
Fu a Omarska che un giorno un prigioniero le fece un piccolo segno si­
lenzioso: la invitò con gli occhi a guardare in una direzione e Zilhada riconobbe 
i suoi figli. La gioia di vederli vivi si mescolò all’angoscia di vederli in quell’infer­
no. Il maggiore, un ragazzo alto quasi due metri, sveniva spesso per la denutri­
zione, la vista gli era calata enormemente, il mondo gli appariva immerso in una 
nebbia; il minore si muoveva a fatica per le bastonate che prendeva.
Zilhada è scampata a quell’inferno pagando 300 marchi, i figli sono stati 
liberati dalla Croce Rossa: il negozio di alimentari è stato distrutto da una bom­
ba, la loro casa è ora abitata da una famiglia serba, Zilhada vive a Zagabria con 
l’aiuto dell’Associazione delle donne della Bosnia Erzegovina. Si sforza di vestir­
si con proprietà, mette persino un fazzoletto nel taschino della giacca, ma le sue 
notti sono piene di incubi e le giornate vanno alla deriva nella depressione: si 
sente disonorata, non riesce a immaginare alcun tipo di futuro.
Strumento di terrore
La storia di Zilhada è una tra mille, non è neppure tra le più terribili: al­
tre donne sono state violentate davanti ai figli bambini o davanti ai propri geni­
36

---

tori, altre ancora stuprate con bottiglie o con le canne dei fucili e tutte sono sta­
te umiliate in ogni modo possibile.
Lo stupro accompagna da sempre tutte le guerre, dai tempi di Omero è 
stato considerato un diritto del vincitore, al pari del saccheggio. Certo, ci illu­
devamo che certe brutalità appartenessero all’archivio della storia, che fossero 
state commesse per l’ultima volta nella seconda guerra mondiale: che insom­
ma fosse qualcosa che accadeva a donne diverse da noi, lontane nel tempo e 
nello spazio, lontane anche per classe sociale e per istruzione. Nella 
fantasia/paura dello stupro che è depositata nell’inconscio di ogni donna, 
tendiamo a rimuovere, a non credere che esso possa capitare alle nostre sorel­
le, a noi stesse.
E invece nella Bosnia Erzegovina le prime ad essere violentate sono state 
le donne più istruite, le più attive: sindacaliste, burocrati, insegnanti, segretarie, 
le donne insomma presenti nei quadri dirigenti o intermedi. E stato questo il 
modo più diretto per umiliare quelle che avevano responsabilità o potere: e le 
violenze venivano compiute davanti a testimoni perché l’umiliazione fosse più 
grande e la notizia passasse di bocca in bocca e inducesse le famiglie che erano 
rimaste a fuggire.
Sul numero delle vittime degli stupri le stime sono discordanti: il rappor­
to Warburton della Comunità Europea, pubblicato nel gennaio ’93, parla di ven­
timila donne, il governo bosniaco ritiene che il numero delle donne che hanno 
subito violenze sessuali sia molto superiore, intorno alle cinquantamila. In un 
caso come nell’altro, si tratta di cifre induttive, vista la difficoltà di ottenere testi­
monianze dirette. Va detto comunque che in tutte le zone di guerra le testimo­
37

---

nianze sono state concordi nel dire che lo stupro è stata un’arma usata sistemati­
camente.
L’antica pratica dello stupro è stata vissuta nella ex Jugoslavia in modo nuo­
vo e cioè come strumento terroristico per indurre gli abitanti ad abbandonare i 
territori che si volevano occupare. Premesso che tutte le parti in lotta hanno vio­
lentato le donne del nemico, va detto che sui serbi ricade la responsabilità di aver 
organizzato sistematicamente lo stupro delle donne musulmane e croate nei cam­
pi di concentramento e nelle loro stesse case. E anche dando vita a campi-bordello 
per le élites militari ai quali sono state avviate le donne più giovani e graziose.
“In questo contesto - è scritto nel quarto rapporto Mazowiecki alle Nazio­
ni Unite sulle violazioni dei diritti umani nella ex Jugoslavia - la violenza sessuale 
non è solo un delitto commesso contro la persona dèlia vittima, ma tende anche 
a umiliare, disonorare, avvilire e terrorizzare un intéro gruppo sociale. Informa­
zioni degne di fede parlano di stupri commessi in pubblico, per esempio davanti 
a un intero villaggio, per terrorizzare la popolazione e costringere gli altri grup­
pi etnici a fuggire”.
Durante queste “campagne” di violenza spesso gli uomini irridevano le 
donne su cui si accanivano (e che talvolta conoscevano personalmente) con fra­
si come: “Non volevi più bambini, eh? E adesso farai un piccolo cetnico!”. Que­
sto rozzo analfabetismo scientifico, che vede la madre come semplice contenito­
re del germe posto dal padre, ci riporta indietro di millenni, ai tempi di Eschilo 
che assolveva Oreste dal matricidio perché, come dice Apollo nel finale delle 
Eumenidi, non è la madre a generare il figlio ma il seme paterno lasciato cadere 
nel ventre della femmina.
38

---

In assenza del controllo sociale che solo la pace può garantire, l’istinto 
predatorio e di sopraffazione sui più deboli si è manifestato in tutta la sua vio­
lenza. Per alcuni casi di uomini che più o meno decisamente si sono interposti 
per risparmiare la violenza alle donne, o di guardie che hanno mostrato alle pri­
gioniere un po’ di umanità, ce ne sono centinaia di altri che hanno usato il po­
tere conferito dai fucili solo come matta bestialità.
I campi bordello
L’organizzazione di donne croate “Tresnjevka” (che è su posizioni femmi­
niste) è stata la prima a lanciare l’allarme sullo stupro etnico e ha reclamato 
maggiore attenzione per le violenze sessuali, considerate in un primo momento 
dalle organizzazioni umanitarie un problema secondario.
“Tresnjevka” ha subito denunciato lo stupro sistematico delle donne mu­
sulmane e croate come parte della strategia di pulizia etnica. Se le donne e i 
bambini sono sempre stati vittime delle guerre decise e combattute dagli uomi­
ni, in questa guerra essi hanno rappresentato 1’80% delle persone uccise ed il 
75% di quelle internate nei campi di concentramento. In questi campi - dicono 
le fonti raccolte dal gruppo “Tresnjevka” - le donne sono state sottoposte a vio­
lenze di gruppo, a incesto forzato e a salassi per fornire sangue ai feriti serbi; in 
alcuni casi bambini piccoli sono stati bruciati nei forni o annegati (in un caso - è 
una testimonianza che noi stesse abbiamo raccolto dal sacerdote Stipo Mar- 
cinkovic - due bambini di Markonicgrad, di tre e quattro anni, sono stati buttati 
in un’impastatrice di cemento sotto gli occhi della madre). Le violenze sessuali 
39

---

non hanno risparmiato nè le bambine di dieci anni nè le donne di sessanta: ma 
la violenza dei cetnici si è sfogata soprattutto sulle giovani, che sono state stupra­
te anche da 30-40 uomini al giorno.
Le donne di “Tresnjevka” hanno anche redatto all’inizio del ’93 un elenco 
di campi di concentramento e campi-bordello (ma l’espressione usata nel docu­
mento è più icastica, li chiamano “campi di violenza/morte”), segnalandone tutta­
via l’incompletezza, dal momento che si pensa che ne siano esistiti un centinaio. 
Ecco l’elenco: Motel Viiina Vlas a Visegrad, Hotel Galeb e Ristorante Vestfalia nel­
la zona di Brcko, Brezovo Polje, zona di Brcko, Trnopolje nei pressi di Prijedor, 
Scuola secondaria nella zona di Bijeljina, villaggio Petkovici, sempre nella Bijelji- 
na, Monte Mrakovica sulla strada tra Prijedor e Bosanska Dubica, Laktasi nella zo­
na di Banja Luka, Teslic nei pressi di Prijedor, Ripac vicino a Bihac, Lomnica nella 
zona di Tuzla, Jesenica vicino a Bosanska Krupa, Kamen-Grad nella zona di Sanski 
Most, Duboki Potok, sul monte Kozara vicino al Monastero di Mostanice.
Come si può vedere, in molti casi i campi sono stati organizzati in edifici 
civili requisiti - scuole, alberghi, ristoranti, fabbriche dismesse - e potevano esse­
re chiusi e spostati senza difficoltà.
Il destino delle belle
Oltre ai lager dove venivano sistematicamente praticate violenze sessuali, 
si sono verificati molti altri casi di prigionia a scopo sessuale ancora più nascosti 
e segreti: più difficili da scoprire, anche perché molte donne pare non siano so- 
40

---

prawissute ai bordelli per gli alti ufficiali. Probabilmente le ragazze venivano a 
conoscenza di particolari militari che dovevano restare segreti e si preferiva sop­
primerle invece di rilasciarle.
Un gruppo di donne della Bosnia, fra cui la loro rappresentante in Italia 
Enisa Bukvic, hanno individuato come funzionava uno di questi campi bordello 
a Brcko, una cittadina a cinquanta chilometri da Tuzla occupata dai serbi. “I cet­
nici avevano affidato il compito di organizzarlo alla più nota prostituta locale, 
Monica. Aiutata dalla figlia Vera, questa donna indicava ai soldati gli indirizzi 
delle ragazze più belle, spesso giovanissime e vergini, e le faceva rapire. Qual- 
cun’altra invece era lasciata nella propria casa, ma con l’obbligo di tener aperta 
la porta tutta la notte per i militari che volevano possederla”.
Enisa Vuckvic ha personalmente incontrato una bellissima ragazza di se­
dici anni uscita dal bordello di Monica e Vera. Per lo choc di quel che aveva do­
vuto subire aveva perso completamente i capelli.
I due racconti che seguono sembrano usciti dalla penna di un mediocre 
autore di romanzi libertini e sono invece, purtroppo, racconti di vita vissuta: il 
primo raccolto da una delle autrici, l’altro da un’organizzazione umanitaria.
Nisveta ha 24 anni ma ne dimostra sì e no 18. E molto bella, pallida, con i 
capelli neri e la vita sottile, una vera bellezza musulmana. La incontro in un 
caffè di Spalato, gli uomini si voltano a guardarla, perfino il cameriere cerca di 
attaccare discorso, ma lei non perde nemmeno per un minuto la sua aria assen­
te, il senso di distacco con cui sembra guardare a tutto e a tutti, se stessa com­
presa. Nisveta, che prima della guerra faceva l’insegnante di scuola elementare 
41

---

nella cittadina di Obudovaz, ha vissuto una vicenda diversa dalle altre. Non è sta­
ta deportata, non ha dovuto assistere al massacro dei suoi cari, è perfino rimasta 
nel suo paese. Ma per tre lunghi mesi è stata chiusa in una stanza di un edificio, 
che non è riuscita a identificare. Era a disposizione dei militari, per lo più dei 
capi, forse a causa della sua bellezza fuori dall’ordinario. In tre mesi non ha mai 
visto nessun altro al di fuori degli uomini che venivano a violentarla. Tutti i gior­
ni trovava un po’ di cibo e un po’ d’acqua fuori dalla porta, quando qualcuno, 
che poi si allontanava in fretta, l’awertiva bussando due volte.
Racconta Nisveta: “Una sera due militari con il cappuccio sugli occhi mi 
trascinarono via da casa. Io gridavo, li supplicavo che mi dicessero dove mi stava­
no portando, ma loro non aprirono mai bocca. Dopo un po’ fermarono l’auto­
mobile e, sempre senza parlare, mi legarono una benda grigia intorno agli oc­
chi. Così non riuscii a capire dove ero stata portata”. Dalle due rampe di scale 
che qualcuno le aveva fatto salire aveva intuito solo che la sua stanza era al pri­
mo piano. Appena entrata l’accompagnatore le aveva detto seccamente di spo­
gliarsi. Nisveta aveva obbedito togliendosi con gesti meccanici la giacca, poi la 
sottana, poi la camicia e il reggiseno. “Togliti anche le mutande, così sarai sem­
pre pronta”, le era stato ordinato.
Solo dopo aver sentito la chiave che girava nella toppa Nisveta aveva osato 
togliersi la benda. “La camera aveva solo un grande letto matrimoniale con sopra 
una coperta rossa, una seggiola e un comò. C’era una porticina che portava a un 
bagno. L’unica finestra aveva le persiane inchiodate e la luce veniva da una lampa­
dina che pendeva dal soffitto. Per tre mesi è rimasta sempre accesa. E per tre mesi 
mi sono coperta solo con la camicetta, l’unica cosa che mi avevano lasciato”.
42

---

Le giornate di Nisveta passavano aspettando. Certe sere venivano anche 
cinque o sei uomini, che in genere più che come torturatori si comportavano 
come clienti particolarmente violenti di un bordello e la trattavano proprio co­
me se fosse una prostituta a pagamento. Certe sere non veniva nessuno. “Sapevo 
che in quella casa non ero sola, che erano rinchiuse anche altre donne. Qualche 
volta le ho sentite lamentarsi, gridare ‘basta’. Una volta ne ho sentito una vicina 
a me che cantava, ma non sono mai riuscita a comunicare. Avevo perso comple­
tamente la nozione del tempo. Qualche volta credevo che non sarebbe finito 
mai più”.
Un giorno, quando meno se l’aspettava, era entrato un soldato che le ave­
va messo fra le mani i suoi vestiti e poi le aveva legato la benda grigia sugli occhi. 
Meno di un’ora dopo Nisveta era davanti alla porta di casa sua. Avrebbe potuto 
anche credere di aver sognato se poco dopo non si fosse trovata incinta. Prima 
di trasferirsi a Spalato aveva abortito con l’aiuto di una mammana, perdendo 
molto sangue e rischiando di morire di emorragia.
Le notti delle aquile bianche
Mirsada, 17 anni, viveva nel villaggio di Kalojevij: i cetnici, con le aquile 
bianche sulle divise, vi arrivarono nel marzo del ’92.1 non-serbi si chiusero in 
casa, vivendo delle provviste che avevano: quelli che s’avventurarono a uscire 
non fecero più ritorno. Degli uomini, quelli che avevano qualche risparmio an­
darono all’estero, gli altri si nascosero nei boschi oppure, come il padre e il fra­
43

---

tello di Mirsada, si unirono alla Difesa Territoriale e andarono a combattere. 
Neppure i serbi erano al sicuro dai cetnici: un vicino di casa di Mirsada, che fa­
ceva parte della milizia serba ma che si rifiutava di uccidere musulmani e croati, 
fu cacciato dalla sua casa con tutta la famiglia e la sorellina dodicenne, Celljka, 
fu internata in campo di concentramento.
Anche Mirsada, prima di finire in un campo, conobbe il dramma della 
pulizia etnica dei villaggi: case saccheggiate e date alle fiamme, cadaveri per le 
strade, i cetnici che sparano contro le finestre dello spaccio di alimentari, liti­
gandosi il possesso di qualche bottiglia di acquavite. “Lasciammo il nostro paese 
piangendo - racconta - ormai non c’era più che fuoco, sangue e morte”.
Fu internata in quello che era stato precedentemente un motel di monta­
gna: le casette in legno erano state trasformate in garitte, il comprensorio recin­
tato di filo spinato. Qui fu separata dalla madre e dalla sorella, che non ha più 
rivisto, e tenuta in locali con altre giovani donne. “Le Aquile Bianche venivano 
tutte le notti - dice Mirsada - a volte erano venti e più. Ci facevano ogni sorta di 
cose, cose indescrivibili, che non voglio ricordare. E poi dovevamo cucinare per 
loro e servirli nude. A quelle che si rifiutavano tagliavano le mammelle: ho visto 
violentare e poi uccidere ragazze davanti ai miei occhi.
Rimasi in quel campo quattro mesi: un incubo che non può essere de­
scritto nè capito. Una notte il fratello di Celljka, Rade il serbo, ci aiutò a fuggire: 
due di noi furono catturate, le altre ci nascondemmo nei boschi per diversi gior­
ni. Se non fosse stato per Rade non sarei viva, avrei preferito uccidermi perché 
la morte è meno orribile di ciò che dovevo subire al campo. Mi è difficile parlar­
ne: a volte penso che diventerò pazza e che l’incubo non finirà mai. Ogni notte 
44

---

rivedo in sogno la faccia di Stojan, la più spietata delle guardie. Stuprò persino 
delle bambine di dieci anni: una prelibatezza, diceva. La maggior parte delle ra­
gazze di quel campo non è sopravvissuta: sono state uccise come animali da ma­
cello”.
Vite devastate
Ci vorranno molti anni perché si arrivi a capire fino in fondo la devasta­
zione psichica che lo stupro etnico ha operato nel profondo di migliaia di don­
ne, le lacerazioni irreversibili compiute nelle loro menti e nei loro sentimenti. 
Uno psichiatra di Sarajevo che assiste le donne del campo profughi di Varajzdin 
ha detto che ringrazia il cielo ogni giorno per aver imparato questa professione 
“perché portare un po’ di razionalità in queste vite devastate è altrettanto urgen­
te che suturare una ferita che sanguina”.
Mladen Loncar, uno psichiatra di 31 anni che lavora al Centro per i diritti 
umani dell’Ospedale di Zagabria (dopo essere stato a sua volta arrestato e tortu­
rato) è forse uno dei medici che meglio conoscono le sofferenze delle donne 
che hanno subito violenza. Loncar ne parla a fatica, quasi con dolore. “Spesso il 
mio intervento ha uno scopo immediato, quello di evitare il suicidio”, dice. E ri­
corda il caso di una ragazza molto giovane che aveva voluto far conoscere la sua 
storia e si era lasciata anche intervistare dalla televisione italiana: qualche setti­
mana dopo, forse non riuscendo a sostenere la vergogna di essere diventata un 
caso pubblico, si era impiccata in uno stanzino del campo profughi di Karlovaz.
Mladen Loncar, confermando ciò che hanno scritto tutti i rapporti inter­
45

---

nazionali sullo stupro etnico, dice che moltissime donne non raccontano di es­
sere state violentate, o addirittura lo negano se interrogate direttamente: “In ap­
parenza è la soluzione più facile, ma il non voler portare alla luce, spesso nem­
meno con se stesse, il torto subito e la vergogna che ne provano produce una 
sorta di annientamento emotivo, di incapacità di rapporti", dice Loncar. “Ho vi­
sto donne che a poco a poco non riuscivano più a parlare nemmeno con i fami­
gliati, nemmeno delle cose più banali. Ci vorrà molto tempo prima che si possa 
capire come si evolveranno queste situazioni”.
A proposito del senso di colpa che molto spesso provano le donne stupra­
te, Loncar dice: “Molte volte mi sono sentito chiedere se la colpa poteva essere 
stata di una gonna troppo corta, di una camicetta troppo attillata. Altre volte 
queste donne mi hanno raccontato che ‘dopo’ avevano continuato a lavarsi os­
sessivamente per giorni e giorni, o che non riuscivano più a toccare i propri 
bambini perché avevano l’impressione di sporcarli. Cose da brivido, difficili da 
credersi, se questo senso di colpa profondo e irrazionale non fosse purtroppo 
caratteristico dei casi di stupro”.
La vicina serba
La testimonianza che segue è stata raccolta a Zagabria proprio da Mladen 
Loncar: il nome della donna che ha fatto la deposizione per il Centro Informa­
zioni Croato non è stato reso noto.
“La mattina del 3 settembre 1991 mi alzai per tempo e verso le sei mi misi 
46

---

a pulire davanti alla casa quando arrivò piangendo la mia vicina Ljuba Radanovic, 
una serba: mi abbracciò dicendomi che mi voleva bene e mi disse che mio figlio 
Stanko, insieme a Zlatko e ad altri giovani di Berak, era stato arrestato, mentre 
Bozo Hrkman era stato ammazzato dall’Esercito Popolare Yugoslavo (JNA) nono­
stante fosse serbo. Mentre mi abbracciava Ljuba ripeteva ‘cosa ci hanno fatto?’.
In quel mentre mi chiamarono al telefono per dirmi di andare al quar­
tier generale per dare alcune informazioni. Là trovai tutti i nostri compaesani 
serbi armati e vestiti con le divise dell’esercito jugoslavo. Quando mi imbattei in 
Zoran Kvocka, che conoscevo bene, gli chiesi: ‘Ma cosa avete fatto?’ e lui mi ri­
spose: ‘Non so, forse prima ci volevamo troppo bene, dal momento che ci è suc­
cesso tutto questo’. Arrivò a quel punto un giovanotto in uniforme (seppi poi, 
in campo di concentramento, che si chiamava Petar Martie) che saltò fuori 
dall’automobile dicendo ‘il Signore sia con voi, eroi’. Strinse le mani a tutti i ser­
bi in divisa presenti e dichiarò: ‘Come uomini abbiamo realizzato qualcosa di 
grande’.
... Quando tornai a casa mi misi a piangere. Avevano portato via tutto, as­
solutamente tutto: era rimasto solo un cagnolino. Tuttavia cercai di riorganizza­
re un po’ la nostra vita: vivevano con me i miei suoceri e mia madre. Nella casa 
accanto si erano sistemati dei soldati con le quattro C1 sul berretto: io li salutavo 
con deferenza quando passavo di fronte a loro, ma uno di loro mi apostrofava 
sempre con violenza dicendomi ‘torna nella fica di tua madre ustascia’, oppure 
‘chi ti ha dato il permesso di passeggiare qui?’”.
1 In caratteri cirillici la sigla sta per “solo la solidarietà salva i serbi”.
47

---

Il racconto prosegue con l’altalena di ordini ai non serbi di abbandonare 
il villaggio e rassicurazioni che nessuno avrebbe fatto loro del male anche se fos­
sero rimasti. Il 17 dicembre all’autrice della testimonianza viene imposto di ospi­
tare in casa nove soldati. Poiché uno dei soldati la tratta con un minimo di uma­
nità, invitandola a stare nella stanza riscaldata e a bere il the che aveva preparato 
per loro, scoppia un alterco tra i cetnici che accusano quel soldato di “protegge­
re la ustascia”: sparano contro il muro, rompono i vetri, scardinano un pannello 
di finestra. Il soldato “gentile” decide allora di portare la donna al quartier ge­
nerale per provare “che non protegge gli ustascia”. La afferra per i capelli, la tra­
scina nell’ingresso, le benda gli occhi e le lega le mani. Poi la trascina fino a una 
casa dove si trovano molte “aquile bianche”, bussa alla finestra e dice: “Vi ho 
portato una leonessa. Dio sia con voi, io ho fatto la mia parte”. Riprende il rac­
conto:
“Immediatamente mi strapparono i vestiti di dosso, tutti i vestiti, e mi co­
strinsero a baciare e a leccare il loro pene. Mi violentarono in sette, il più delle 
volte mi venivano in bocca. Rimasi bendata tutto il tempo ma sentivo il loro col­
tello puntato contro il mio seno. Quando uno di loro cominciò a muovere il col­
tello sul mio seno sentii una voce che gli diceva: ‘Non farlo, Obrad, non erano 
questi i nostri accordi’.
La cosa peggiore e più difficile era inghiottire lo sperma e Tutina, c’era 
tutto insieme. Mi gridavano: ‘Fotto tua madre l’ustascia, dov’è l’oro che tuo fi­
glio ha rubato?’. Molte volte mi afferrarono per le mammelle e mi spinsero via 
con violenza, poi mi davano pugni nello stomaco e quando non riuscivo a in­
48

---

ghiottire lo sperma, mi buttavano fuori sull’asfalto e poi mi riportavano dentro 
di nuovo. Tutto questo durò per più di due ore.
Ad un tratto si udirono dei passi e mi buttarono dietro un divano. Uno di 
loro andò fuori a parlamentare con tre uomini: quando tornò uno dei cetnici 
disse: ‘Bisogna liberarsi di questa merda di ustascia, bisogna ammazzarla’. Mi ri­
vestirono, poi ebbero un’idea: mi ficcarono la maglia di lana dentro la bocca e si 
misero a gridare: ‘Non ti liberiamo finché non hai mangiato la maglia’. Stavo 
soffocando.
Improvvisamente uno di loro disse di portarmi via subito, ciò che fecero, 
allontanandosi di circa quattrocento metri dalla casa: a quel punto mi lasciaro­
no e si fecero indietro. Misi la mano in tasca per estrarre il rosario ma arrivò un 
uomo che mi levò la benda dagli occhi: feci in tempo a vedere che era basso di 
statura, con i baffetti. Mi aprì la mano, mi tolse il rosario e mi disse di correre 
davanti a me. Cominciai a scappare, ma inciampai e caddi ed in quel momento 
sentii che sparavano con la mitragliatrice. Dopo una breve pausa spararono 
un’altra raffica, poi se ne andarono. Rimasi a lungo a terra, avevo dolori terribili 
in tutto il corpo. Quando mi rialzai vagai forse per tre ore nei campi di grano­
turco senza riuscire a rendermi conto di dove ero. Finalmente capii che ero a 
poca distanza da casa mia, ma quando arrivai nel mio cortile fui colta da terribili 
brividi di febbre. Mi ricordai allora della mia vicina e della sua promessa di aiu­
tarmi. Le nostre case erano divise da una staccionata interrotta da un cancello 
alto più di due metri, mi arrampicai, caddi e non ricordo più niente. Quando ri­
presi conoscenza mi trovavo nella casa della vicina. Avevo la parte della faccia in­
torno alla bocca piena di sangue, graffiata, tumefatta, distrutta. La mia vicina e 
49

---

suo marito mi diedero da bere del the, ma fui colta da un vomito violento che 
mi torturò fino alle cinque del mattino.
Il marito della vicina decise di portarmi all’ospedale militare. Lei mi dis­
se: ‘Credo che non ci rivedremo più perché tutto quello che è accaduto a te po­
trebbe accadere a me quando sarai partita’. Mi dette l’indirizzo di suo fratello a 
Zagabria con la preghiera che istruisse i suoi figli a Belgrado di non tornare al 
paese.
Quando il dottore dell’ospedale militare seppe tutto ciò che mi avevano 
fatto disse: ‘Dio mio, come è possibile questo?’. Il mio vicino si fece dare al quar­
tier generale il permesso di andare a Negoslavce e ottenne che alcuni ufficiali 
superiori venissero a Berak, ma non potei raccontare che cosa mi era successo 
perché vidi che i cetnici erano della compagnia e in pieno accordo con tutti. Gli 
ufficiali mi firmarono un permesso e dopo mezz’ora lasciai il mio villaggio e a 
Sid presi il treno”.
I vicini croati
Come appare anche dalle testimonianze precedenti, non tutti i serbi sono 
stati aguzzini dei loro vicini croati o musulmani: ci sono stati serbi che piangeva­
no con loro per le carneficine che avvenivano sotto i loro occhi, serbi che hanno 
aiutato “i nemici” a nascondersi e a salvarsi, a prezzo della loro stessa vita.
Com’è noto però, l’odio fomenta l’odio e la guerra innesca una spirale 
perversa di violenze senza fine. Croati e musulmani hanno anch’essi commesso 
50

---

atrocità e stupri che hanno sgomentato gii stessi soldati delle Nazioni Unite. 
Nella primavera del ’93, nella zona di Mostar, in Bosnia, i croati, dopo aver stret­
to in una morsa di fuoco i musulmani (spesso usati come scudo umano contro i 
cecchini serbi), hanno fatto pulizia etnica casa per casa. Un gruppo di volontari 
italiani di Ivrea, del quale faceva parte anche il vescovo Bettazzi, ha segnalato al­
le diverse autorità locali la sparizione di numerosi cittadini serbi: il vescovo di 
Mostar ha risposto “di non essere a conoscenza dei fatti”. Intanto, nelle retrovie, 
le suore intervenivano per impedire alle donne, anche a quelle stuprate, di 
abortire.
Ecco, raccolta da Helsinki Watch, la testimonianza di L. L., una serba di 
37 anni originaria del villaggio di Poticanski Lipik, stuprata da soldati croati che 
dicevano di appartenere al gruppo “Cavalli di fuoco”.
“La polizia militare croata arrivò al villaggio di Hasic dove eravamo 
scappate con mia sorella, una vicina ed i nostri quattro bambini ed eravamo 
state accolte nella casa di un musulmano: gli uomini, che portavano la divisa 
verde con la cintura bianca, ci ordinarono di tornare al nostro paese e disse­
ro che avrebbero bruciato le case dei musulmani che davano ospitalità ai ser­
bi. La mattina presto del 5 giugno 1992 quindici soldati fecero irruzione nel­
la mia casa e mi ordinarono di andare a chiamare altre tre donne che abitava­
no vicino. Ci caricarono tutte e quattro in una macchina e ci portarono al lo­
ro quartier generale di Posavanska Mahala, poi in due diverse case dove ci 
violentarono. Ricordo che sette di loro mi violentarono due volte ciascuno: 
ne contai sette poi svenni. Mi avevano strappato i vestiti di dosso e non aveva­
no risparmiato nè la mia bocca nè il mio ano. Conoscevo quegli uomini, era­
51

---

no semplicemente i miei vicini con una divisa addosso: avevano la U di usta- 
scia sul berretto e la croce che gli pendeva dalle catenine al collo. A uno di 
loro, Marijan, chiesi: ‘Ma cosa ci stai facendo?’ e lui, per tutta risposta, be­
stemmiò e minacciò di ammazzarmi i figli se avessi fatto parola con qualcuno 
dello stupro”.
L. L. invece andò alla polizia di Novi Grad e denunciò gli otto che aveva 
potuto identificare: tra questi c’erano anche un padre e un figlio. La polizia ac­
compagnò la donna da un dottore di Odzak e arrestò i violentatori, provocando 
l’immediata reazione dei croati che accusarono la polizia di proteggere i cetnici 
e attaccarono il commissariato. I violentatori furono rilasciati dopo breve tempo.
L. L. era stata costretta a lasciare nuda il luogo dove era avvenuta la vio­
lenza. Quando protestò dicendo che non avrebbe potuto raggiungere la sua ca­
sa in quello stato Marijan le dette un calcio nel sedere ed esclamò: “Vai per i 
campi! Sei sopravvissuta a quindici di noi, vuoi non poter camminare fino a ca­
sa?”.
La donna fu soccorsa lungo la strada da un soldato croato in automobile 
che offrì poi del cioccolato al suo bambino e chiese a lei i nomi dei violentatori, 
“così che avrebbero potuto liberarsi di quegli individui”.
Il dramma confina nel grottesco in questa testimonianza di L. L: i vicini 
di casa, con un berretto militare in testa, si trasformano in “Cavalli di fuoco” e 
insieme (c’è persino un padre con un figlio!) vanno in un turpe sonno della ra­
gione a brutalizzare le madri di famiglia della porta accanto.
Nel sovvertimento dei valori morali che ogni guerra porta con sè sono i 
52

---

deboli ad essere travolti. Ma qualche volta le donne, vittime per millenaria tradi­
zione, si ribellano al loro destino di passività e diventano emule degli uomini in 
fanatismo e crudeltà.
Nella zona di Mostar, dove i soldati croati avevano istituito due campi di 
concentramento, lavoravano come guardie carcerarie alcune donne che si fre­
giavano della U dei fascisti croati, ustascia, sul berretto. In particolare due sorel­
le, Marina e Gordana Grubisic, usavano far spogliare un prigioniero e costringe­
vano gli altri, cinquanta o sessanta uomini, a praticargli la fellatio. Gli ex prigio­
nieri raccontano che c’era chi vomitava e chi sveniva e aggiungono che queste 
due donne e altre due che operavano nello stesso campo, a Dretelj, erano molto 
crudeli e che si dedicavano regolarmente all’umiliazione sessuale degli uomini.
Azra ha preso il fucile
Se la maggioranza delle donne stuprate tende a cadere nella depressione, 
ce n’è qualcuna che ritrova un equilibrio nell’impegno totale per il suo paese: a 
volte nell’assistenza alle vittime della guerra, spesso prendendo le armi. Come 
Azra, di Kozarac, che ha sedici anni e, se è ancora viva, sta combattendo da qual­
che parte con i musulmani. Il racconto che segue è un estratto della deposizio­
ne raccolta a Travnik dal Comitato per i crimini di guerra della Repubblica di 
Bosnia-Erzegovina il 14 agosto 1992, poco prima che Azra partisse per la guerra. 
Il suo ragazzo, Dado, di 19 anni, che faceva parte della Difesa Territoriale della 
Bosnia Erzegovina, era stato giustiziato dai cetnici all’inizio delle ostilità.
53

---

Azra è passata attraverso la solita trafila dei bombardamenti dell’artiglie­
ria e dell’esodo dalla sua città, verso i boschi. Nel suo caso la triste carovana de­
gli sfollati trovò accoglienza gentile nel villaggio serbo di Vidovici, la cui gente 
sentenziò: “Siamo tutti sulla stessa barca”. Ma la sosta fu di breve durata: al mat­
tino arrivarono i cetnici che catturarono i musulmani e ordinarono ai serbi che 
li avevano ospitati di attendere alle loro quotidiane incombenze come se nulla 
fosse stato, ciò che essi fecero.
Poi l’inizio della deportazione, la chiamata fuori dal gruppo dei cittadini 
più in vista (che non sarebbero mai tornati), il saccheggio e l’incendio delle ca­
se, la marcia verso il luogo dove avrebbero trascorso la notte, tra i cadaveri co­
perti di sciami di mosche buttati nei fossi a lato della strada, in un odore terribi­
le: “L’odore della morte, dell’orrore, della disperazione”, commenta Azra. E in­
tanto passavano i camion carichi di masserizie delle case saccheggiate e i soldati 
deridevano i musulmani incolonnati: “Mangiate la merda, Turchi!”, dicevano; 
oppure “eccoli, i guerrieri turchi!”. Ogni tanto qualcuno si fermava e li perquisi­
va: se trovavano qualche oggetto interessante lo requisivano, se era denaro croa­
to costringevano i prigionieri a mangiarlo.
Poco dopo la cattura separarono gli uomini dalle donne: gli uomini fu­
rono mandati a Omarska e a Keraterm, le donne a Trnopolje. Quando si saluta­
rono Azra vide piangere suo padre per la prima volta. Dopo tre giorni dall’arri- 
vo a Trnopolje Azra fu presa dalle guardie insieme ad altre nove ragazze e por­
tata in una casa fuori dal campo. Arrivò l’equipaggio di un carro armato ac­
compagnato da altri cetnici, una trentina in tutto: “Macellai che tornavano dal 
fronte croato”, dice Azra. Ordinarono alle ragazze di spogliarsi, a quelle che 
54

---

non ubbidivano strapparono i vestiti con il coltello. Poi cominciarono le violen­
ze, su una ragazza per volta, mentre le altre assistevano piangendo, tremando, 
scongiurando di risparmiarle: “Ma quegli uomini erano sordi e muti”. Racconta 
Azra: “Ad un tratto mi si avvicinò un uomo e disse: “Aspettate. Signorina, io e te 
non ci siamo già conosciuti da qualche parte?”. Dissi di no, in effetti non lo ave­
vo mai visto prima. Ma l’uomo improvvisamente si ricordò: “Il tuo ragazzo era 
nella Difesa Territoriale!”. Fu inutile negare, mi chiamò “puttana turca” e tirò 
fuori una fotografia di me e Dado davanti alla scuola dov’era la sede della DT. 
Gli uomini più vicini a me mi colpirono con il calcio dei fucili, poi venne il peg­
gio. Per primo mi violentò l’uomo che aveva la fotografia: io lottai, gridai, gli ti­
rai i capelli, lui mi colpì con violenza sulla bocca e cominciai a sanguinare. 
Svenni. Quando rinvenni mi violentò di nuovo. Il dolore era terribile. Mi vio­
lentarono in otto, poi svenni di nuovo. Quando riprendevo coscienza non face­
vo che piangere, gridare, chiedere pietà. Ad un certo punto un uomo sui 35 an­
ni si stese su di me puntandomi la canna della pistola alla tempia e mi guardò 
fisso negli occhi a lungo. Mentre mi stava addosso un altro uomo passava la la­
ma del coltello sui miei seni, come se stesse disegnando: in realtà mi lasciò dei 
segni profondi. Fu a quel punto che s’avvicinò un ragazzo che conoscevo di vi­
sta: andavamo alla stessa scuola a Prijedor e aveva quattro anni più di me. Prese 
l’uomo più anziano per una spalla e gli disse di togliersi dai piedi. Il giovane 
non mi violentò: mi aiutò a rialzarmi e a rimettermi i vestiti. Perdevo molto san­
gue perché ero vergine. Gli altri uomini restarono a guardare ma non osarono 
intromettersi. Il ragazzo che conoscevo si chiama Mladen R. ed era una guardia 
di Trnopolje: gli devo la vita. Quando mi guidò fuori dalla stanza disse agli al­
55

---

tri: ‘Sarete ritenuti responsabili di quel che è successo’ e loro gli gridarono die­
tro ‘all’inferno!’. Tornando al campo, Mladen mi parlò e disse che era disposto 
ad aiutarmi a scappare: io non volli per non abbandonare mia madre e mia so­
rella. Quindici giorni dopo fummo scambiate con prigionieri serbi a Maglaj. Da 
quel giorno ho desiderato solo di avere un fucile per poter andare a combatte­
re. Le ragazze che erano state prese con me e portate in quella casa non fecero 
mai ritorno al campo”.
Due volte vittime
Suada Ramie fa parte dell’organizzazione delle Donne della Bosnia Erze­
govina, che ha organizzato a Zagabria un centro di assistenza per quelle rifugia­
te, e sono la maggioranza, che hanno trovato accoglienza in case private. Come 
molte di loro, è al medesimo tempo assistita e assistente: zoppica vistosamente a 
causa probabilmente di ematomi calcificati, conseguenza delle bastonate ricevu­
te in campo di concentramento. Quando l’abbiamo intervistata le sue compa­
gne stavano cercando una struttura sanitaria dove potesse essere adeguatamente 
curata. Anche se lei non ne parla, si sa che è stata violentata.
Suada è una giovane donna gigantesca, alta più di 1,80, con due spalle 
da lanciatrice del peso che contrastano singolarmente con le belle mani affu­
solate. Prima della guerra faceva l’autista di camion ed era nella riserva della 
polizia. Proprio queste sue attività che la portavano a condividere il tempo con 
gli uomini l’avevano resa consapevole del clima che stava montando: “Già 
56

---

nell’88 Milosevic faceva discorsi sulla Grande Serbia, ma è stato solo nel ’91 
che l’esercito federale ha confiscato le armi della milizia di Difesa Territoriale. 
I cittadini di Prijedor hanno protestato ma nessuno credeva, e neppure io, che 
sarebbe accaduto qualcosa di brutto: eravamo troppo mescolati. Cominciai ad 
aver paura quando vidi che quelli tra i serbi che parlavano contro l’ipotesi del­
la guerra perdevano automaticamente il posto”. La situazione precipitò il 30 
aprile del ’92 quando gli amici camionisti si presentarono da Suada con indos­
so le divise dell’esercito serbo e le intimarono di consegnare le armi, un Kala­
shnikov e una pistola 7,62, che lei poteva tenere come agente di riserva della 
polizia.
Mentre era detenuta a Omarska, un giorno ebbe il permesso di entrare 
nella piccola Casa Bianca2 per vedere suo cugino: vi trovò una donna, Hajra, che 
i Serbi facevano violentare dai prigionieri sotto la minaccia delle armi. Anche 
per Suada, come per molti ex prigionieri, ancora più terribili del ricordo dei pa­
timenti subiti sono la memoria delle grida dei torturati e le immagini impresse 
indelebilmente nella memoria. Come i corpi delle persone morte, o ferite a 
morte dalle torture, lasciati al sole nei cortili, con le guardie che ci camminava­
no sopra. Oppure il comportamento di una guardia, un certo Zigic, che si acca­
niva su due uomini già ridotti a maschere di sangue: a uno tagliò un orecchio, 
un altro preferì sgarrettarlo.
2 II padiglione riservato ai “casi estremi”, cfr. pag. 80
Suada non chiede che la sua identità venga celata. Già in passato si è lascia­
ta intervistare dalla Rai e la vendetta dei serbo-bosniaci non è tardata: hanno tolto 
57

---

la casa ai suoi parenti rimasti a Prijedor. Ora non ha più niente da perdere, le re­
sta solo una speranza: quella di vestire una divisa e tornare a Prijedor su un carro 
armato. Ha una sorella in Australia, ma non pensa di raggiungerla: “Voglio torna­
re a vivere nel mio paese, voglio fare a loro quello che hanno fatto a me”, dice.
Ciò che colpisce quando si va nella ex Jugoslavia - così vicina, così lontana 
- è la constatazione che alcuni valori che per noi sono punti di riferimento fon­
damentali là non hanno corso. In Croazia, ma soprattutto in Bosnia Erzegovina, 
la pace appare un bene perduto, forse irrecuperabile. Non è comunque la pace 
la meta cui tendere, ma la giustizia, il ristabilimento del diritto dei popoli: ed è 
una meta che prevede, tra i mezzi impiegati per conseguirla, anche la guerra.
E questo un convincimento che le donne serbe hanno in comune con le 
croate e le bosniache. Con le dovute eccezioni, naturalmente: a Belgrado il 
gruppo pacifista delle Donne in nero manifesta periodicamente (senza grande 
seguito, bisogna dire) contro Milosevic.
Perciò se è vero che anche in questa guerra le donne sono doppiamente 
vittime, colpite nella loro persona e negli affetti più cari, bisogna dire che le 
donne della ex Jugoslavia raramente sono pacifiste. Suada sogna un tank per 
tornare al suo paese a vendicarsi, ma parecchie hanno decisamente imbracciato 
il fucile.
58

---

Cap. Ill 
I FIGLI DELL’ODIO
Li chiamano proprio così - figli dell’odio - i bambini concepiti nell’orrore 
e nella vergogna degli stupri etnici. Creature abbandonate negli ospedali o adot­
tate da una famiglia appartenente a uno dei popoli in lotta: bambini che un 
giorno capiranno la verità, odieranno forse il seme che li ha concepiti o la ma­
dre che li ha abbandonati, odieranno la gente da cui provengono oppure quella 
in mezzo alla quale sono cresciuti. Nonostante il parere degli psichiatri, concor­
di nel dire che sarebbe meglio per questi bambini crescere lontani dai luoghi 
dove sono stati concepiti e non conoscere mai l’origine della propria esistenza, i 
governi della ex Jugoslavia non hanno finora accettato di concederli in adozio­
ne internazionale. La ragione ufficiale di questa posizione viene indicata in una 
legge che richiede l’assenso del padre per questo tipo di adozione: ma è eviden­
te che l’orgoglio nazionalistico gioca la sua parte. Tanto da indurre il relatore 
delle Nazioni Unite Mazowiecki a raccomandare che nelle decisioni che i gover­
ni vorranno prendere sia tenuto conto in primo luogo dell’interesse dei bambi­
ni nati sotto così cattiva stella.
59

---

Per il momento si sa poco dei figli dell’odio. Non si conosce, tanto per co­
minciare, il loro numero: la commissione medica nominata dalle Nazioni Unite 
ha segnalato come principale difficoltà quella di conoscere il numero delle gra­
vidanze provocate da stupri, dal momento che molte donne preferiscono tacere 
sulle violenze subite, sia per il timore dell’ostracismo sociale sia per la paura di 
ritorsioni da parte dei violentatori.
Gli inviati dell’Onu sono rimasti nei territori della ex Jugoslavia dal 12 
al 23 gennaio del 1993, hanno visitato sei grandi centri medici a Zagabria, Sa­
rajevo, Zenica e Belgrado, ottenendo anche informazioni su ospedali di altre 
città, ad esempio Tuzla. Hanno accertato 119 casi di gravidanze provocate da 
violenze sessuali commesse nel 1992: ma gli stessi sanitari che hanno fornito i 
dati alla commissione delle Nazioni Unite hanno più volte dichiarato che que­
sto numero era lontano dalla realtà. Essi stessi, del resto, avendo constatato 
quanta angoscia suscita nelle donne ammettere di essere state violentate, si 
erano autoimposti la regola di non porre domande a quelle che chiedevano di 
abortire.
Un’indicazione sul numero dei concepimenti in seguito a stupro potreb­
be venire dall’aumento del numero degli aborti verso la fine del ’92: raddoppia­
ti a Sarajevo in rapporto al ’91, passati a Zenica da 632 nella prima metà del ’92 
a 1474 nella seconda metà dell’anno (e 712 nel solo mese di dicembre); mentre 
in un ospedale di Zagabria le nascite, che erano state 3103 nel ’91, con 3000 
aborti, sono salite a 4039 nel ’92, con 4100 aborti. Nell’ospedale di Tuzla, dove 
erano state registrate 45 gravidanze conseguenti a stupro, sono stati praticati 41 
aborti fino alla ventesima settimana (consentiti secondo la legge istituita prima 
60

---

della guerra). A Belgrado non si sono constatate differenze significative tra na­
scite e aborti del 1992 e quelli degli anni precedenti: in uno dei due reparti di 
maternità della città nel 1992 sono stati praticati 4200 aborti precoci e 438 abor­
ti tardivi.
Conseguenza degli stupri etnici, quest’impennata dei dati in Croazia e in 
Bosnia Erzegovina, oppure dell’arrivo dei profughi nelle città considerate più si­
cure? E gli aborti volontari saranno stati richiesti tutti perché frutto di violenza 
oppure perché la fame e le bombe tolgono alle donne il coraggio di mettere al 
mondo un figlio?
La paura di amare
Mladen Loncar, lo psichiatra di Zagabria che ha assistito tante donne vitti­
me della violenza etnica, ha sottolineato la tragica situazione in cui vivono le 
donne che non hanno voluto o potuto abortire: sentire crescere nel proprio 
stesso corpo un’entità nemica e percepirla spesso con un sentimento ambivalen­
te, quindi come un conflitto lacerante.
Mladen aveva seguito nei mesi a cavallo tra il ’92 e il ’93 sette di queste 
gravidanze: ‘Tutte e sette le madri avevano deciso di abbandonare il neonato: e 
solo una aveva chiesto di vederlo per qualche minuto. In questo rifiuto c’era un 
meccanismo di difesa molto chiaro, c’era la paura di accorgersi di amare il pro­
prio figlio”.
La storia di Aisha, una musulmana di 30 anni che ho conosciuto in una 
61

---

stanza del reparto maternità dell’ospedale di Zagabria, sembra la drammatica ri­
prova di queste parole.
Quando l’avevo incontrata cominciava ad avere i primi segni del travaglio 
del parto. Era in ritardo, mi aveva detto subito, di almeno cinque giorni rispetto 
alla data prevista. Questo riferirsi ai normali processi biologici della maternità 
appariva strano, quasi irreale, in quella stanza spoglia, senza corredini, senza 
nessun preparativo per il bambino che sarebbe arrivato da un momento all’al­
tro. 11 pancione di Aisha, la sua leggera vestaglia rosa che lasciava intravedere 
due grossi seni gonfi di latte, la premura dell’infermiera che le raccomandava di 
non affaticarsi, insomma questa presenza tangibile di maternità, con il senso di 
speranza e di attesa di vita che l’accompagna, creavano un contrasto assurdo 
con l’aria di dramma che emanava dalla donna. ‘Tutti i giorni rivolgo una pre­
ghiera ad Allah: prendi tutto quello che vuoi ma non prendere la mia mente”, 
mi aveva detto facendo grandi gesti con le braccia, alzandosi e sedendosi moke 
volte mentre mi raccontava la sua vicenda.
Aisha era nata e cresciuta nella cittadina di Gorazde ed era diventata ope­
raia in una fabbrica d’armi, una delle tante della Bosnia. Quasi per un’ironia 
della sorte era proprio in questa repubblica che il regime di Tito aveva concen­
trato la produzione di quelle armi di cui poi i cittadini della Bosnia non avreb­
bero potuto disporre per difendersi.
Sposata con un uomo molto più anziano di lei, Aisha aveva avuto una sola 
figlia, che aveva undici anni. Non era difficile capire dall’esuberanza del raccon­
to, dai molti dettagli coloriti, che era stata una donna vivace, curiosa e piena di 
voglia di vivere. Mi aveva parlato a lungo della sua casa in un grande condomi- 
62

---

nio della periferia di Gorazde che lei definiva “un grattacielo”, delle domeniche 
allegre passate a prendere il caffè con le vicine, “non importa se serbe, croate o 
musulmane, perché a questo nessuna aveva fatto caso finché non era cominciata 
quella maledetta propaganda”. Dalla propaganda, fatta per risvegliare il nazio­
nalismo dei serbi e convincerli di essere minacciati nella loro identità e perfino 
nella loro sopravvivenza dal nuovo stato musulmano, si erano fatte persuadere 
anche molte amiche di Aisha. Che aveva subito avvertito il pericolo: “Quando mi 
ero accorta che nessuna delle compagne di lavoro serbe mi telefonava più, che 
nessuna delle vicine veniva più in casa mia, pensai ‘fra poco comincerà l’infer­
no’”. E l’inferno era cominciato davvero. Gorazde, come molte altre città, era 
stata attaccata dalle bande dei serbi bosniaci di Karadzic, colpita dal cielo con le 
bombe, disseminata di cecchini. “Qualche giorno prima avevo convinto mio ma­
rito a portare via di corsa la bambina in campagna, da mia suocera. Pensavo di 
seguirli dopo aver fatto le valige e messo in ordine l’appartamento e invece ero 
rimasta in trappola”.
Nel suo grattacielo di cui era stata così fiera Aisha si era trovata quasi sola: 
molti inquilini erano scappati, la luce e il telefono erano saltati, era persino im­
possibile uscire per procurarsi da mangiare perché piovevano granate dapper­
tutto. Barricata in casa con una ragazza di un paese vicino, una delle tante sfolla­
te che si erano riversate su Gorazde, Aisha aveva praticamente perso i contatti 
col mondo esterno.
“Una sera avevano dato una spallata alla porta ed erano entrati. Ricordo 
come se fosse oggi che erano in dieci, li avevo contati alla luce della candela ac­
cesa nel tinello, l’unica luce che c’era in casa. Tutti avevano in testa un cappuc- 
63

---

ciò nero, erano armati, qualcuno aveva le insegne dei cetnici. Quello che sem­
brava il capo mi chiese dov’erano andati i nostri uomini. ‘Combattono’, gli ave­
vo risposto. ‘Contro chi?’. ‘Contro quelli che sono venuti ad attaccarci’. ‘Vedo 
che hai del coraggio, cominceremo da te’, mi aveva detto. Ero stata portata qua­
si di peso nella mia camera da letto, mentre qualcunaltro trascinava via la ragaz­
za. ‘Spogliati, non fare storie’, mi aveva detto il capo: ma io nop mi ero mossa. 
Mi erano venuti addosso in tre o quattro, mi avevano strappato i vestiti, il reggi­
petto, le mutande. Loro invece si erano solo aperti i pantaloni: e avevano comin­
ciato. A metà della notte ero svenuta. E stato quando mi ero accorta che due di 
quegli uomini incappucciati che mi stavano addosso erano i miei vicini di casa, i 
mariti delle donne con cui prendevo sempre il caffè alla domenica. Quei due 
erano completamente ubriachi, al contrario degli altri, e volevano sempre rico­
minciare. Ad un certo momento un cetnico aveva tirato fuori un coltello: ‘Ades­
so che ci siamo divertiti, vogliamo fare qualche taglietto in queste belle tette?’ 
aveva detto. ‘Lascia perdere, basta quello che stiamo facendo’, aveva risposto 
uno dei due vicini. Il cetnico allora prese la pistola che aveva in tasca e cominciò 
a sparare contro un ritratto di Tito attaccato sopra il comò e poi contro l’arma­
dio, contro il lampadario. Mi sentivo come in sogno, credo di essere svenuta una 
seconda volta. Quando mi ero svegliata c’erano ancora due uomini che russava­
no sul mio letto. La ragazza invece era sparita e non ho mai più saputo niente di 
lei. Gli altri uomini dormivano, sul divano e sulle poltrone del tinello. Ero corsa 
nella camera di mia figlia, mi ero buttata addosso qualcosa ed ero scappata giù 
in strada scalza, gridando aiuto”.
Il racconto di Aisha, che fino a quel momento era stato molto preciso, si
64

---

era fatto a questo punto più confuso. Nei suoi ricordi, sarebbe arrivata a piedi fi­
no al paese dove era rifugiato il marito, forse aiutata da qualche soldato musul­
mano. Dopo un mese si era accorta di essere rimasta incinta. “Non potevo tene­
re quel bambino, mi faceva ribrezzo e poi mio marito mi avrebbe ripudiata, non 
mi avrebbe più fatto rivedere mia figlia”. Dopo molte esitazioni Aisha si era mes­
sa in cammino una seconda volta per andare a Zagabria, dove vive una sua sorel­
la. Si era presentata all’ospedale per chiedere di abortire ma era stata dissuasa: 
“Non puoi uccidere una creatura viva, sei già troppo avanti, sarebbe un delitto. 
Fai questo bambino e poi ti aiuteremo noi a sistemarlo”, le aveva detto il gineco­
logo, un cattolico. Gli ultimi mesi della gravidanza li aveva passati nel seminter­
rato dove vive la sorella, che guadagna qualche soldo facendo le pulizie in un ci­
nema. “Via via che la mia pancia cresceva mi sentivo più confusa, più incerta. So 
che questo bambino che mi porto dentro è un figlio dell’odio: ma sono io che 
l’ho portato per nove mesi, è anche mio figlio”. Aisha si era informata minuta­
mente di tutte le possibilità per darlo in adozione, finché aveva scelto un uomo 
d’affari tedesco che vive a Zagabria: “Ho voluto parlargli personalmente, essere 
sicura che fosse una persona perbene. Non voglio che qualcuno speculi sul mio 
bambino”.
Quando le chiesi se aveva mai pensato di tenerlo, Aisha alzò improvvisa­
mente la voce: “Guardi questa lettera, è di mia figlia, mi chiede di tornare, dice 
che da quando non ci sono nessuno le fa più il bagno. Tornerò da lei e nessuno 
saprà mai niente di quel che è successo”. Volle accompagnarmi fino alla porta 
del reparto e mi raccomandò di scrivere tutta la sua storia, ma cambiando i no­
mi perché nessuno potesse riconoscerla.
65

---

Qualche giorno dopo avevo saputo che Aisha aveva partorito un bambino 
morto e stava dando segni di squilibrio mentale.
Una storia ancora da scrivere
Mladen Loncar racconta con dispiacere che, una volta uscite dall’ospeda­
le, le donne hanno preferito non incontrarlo più. “E stato quasi un percorso ob­
bligato: anche quelle che avevano più fiducia in me diradavano le loro visite fino 
a sparire del tutto. Mi sono informato, le ho cercate e ho capito che si nasconde­
vano perché rifiutavano qualsiasi legame con quel che era successo. Vedere me, 
o un’infermiera della clinica, era un momento di riunificazione col bambino. E 
stato molto duro capire di non poterle più aiutare. Proprio oggi sono venuto a 
sapere che una di loro è finita in manicomio”.
Secondo Loncar le drammatiche esperienze delle donne della Bosnia Er­
zegovina costringeranno gli specialisti a scrivere molte pagine sulle conseguenze 
psichiche dello stupro e delle gravidanze forzate. Altre pagine dovranno scriver­
le i sociologi per dirci quale impatto ha su una società civile il lungo sonno della 
ragione che ha concesso a molti uomini per molti mesi (o diventeranno anni?) 
libertà di stupro in nome del patriottismo. Per ora noi possiamo solo offrire ipo­
tesi ancora non confortate da statistiche ufficiali: notizie che dicono di un cospi­
cuo aumento delle violenze in Serbia, da parte dei serbi sulle serbe.
Lo sconvolgimento sociale prodotto dagli stupri di massa (anche in que­
sto caso l’inglese è più preciso: il termine gang rape contiene il vocabolo che dà 
66

---

origine al termine gangster) è tale che per una ragazza vittima di questa espe­
rienza diventa impossibile addirittura concepire il sogno più classico, quello del­
le ragazze di tutti i tempi, di dare vita un giorno ad un figlio nato da un atto 
d’amore.
Racconta Enisa, sedicenne di Rizvanoviji, un villaggio nella zona di Prije­
dor: “Credevo che il massacro che seguì il bombardamento del mio paese fosse 
la più grande tragedia della mia vita: non sapevo che il destino aveva in serbo 
per me qualcosa di ancora più terribile. Mia sorella aveva partorito in cantina, 
dove ci eravamo rifugiate durante il bombardamento d’artiglieria. Quando po­
temmo uscire fuori vidi bambini sgozzati non lontano da casa mia, la moschea 
distrutta, gli uomini radunati per essere deportati: i più conosciuti venivano 
chiamati fuori dal gruppo e uccisi con una pallottola in testa. I loro cadaveri 
non venivano neppure rimossi e restavano in mezzo alla strada in posizioni grot­
tesche. Il caos, il panico, la morte erano assoluti.
La nostra casa era rimasta intatta ma il nonno, che aveva 76 anni, fu ucci­
so sotto i nostri occhi, accusato di aver ammazzato un serbo. Quello stesso gior­
no arrivarono alcuni cetnici in cerca di oro e oggetti preziosi: uno di essi mi or­
dinò di seguirlo dentro casa e qui mi disse di spogliarmi. Ero terrorizzata e lo fe­
ci, ma mi sentivo morire, era come se tutto il mio corpo fosse assassinato. Chiusi 
gli occhi per non guardarlo e lui mi colpì con un ceffone. Caddi a terra, lui si 
stese sopra di me e “lo fece”. Piangevo, mi divincolavo convulsamente, sanguina­
vo perché ero vergine. Quando ebbe finito, mentre cercavo di coprirmi, mi dis­
se di stare bene attenta a quel che facevo perché la sorte della mia famiglia di­
pendeva da me. Chiamò dentro altri due cetnici: io continuavo a piangere, ma 
67

---

loro fecero la stessa cosa del primo. Quando se ne andarono rimasi a lungo a 
terra, in una pozza di sangue: mi sembrava che il passato, il presente e il futuro 
si fossero mescolati, come se io fossi contemporaneamente viva e morta, dapper­
tutto e in nessun posto, in una zona di confine tra ragione e follia. Fu mia ma­
dre a trovarmi, per me fu terribile farmi vedere da lei in una situazione così 
umiliante: violentata, distrutta, con dolori atroci. Lei aveva intuito fin dall’inizio 
quel che stava per accadere: insieme piangemmo e gridammo. Perché è accadu­
to tutto questo, perché è accaduto proprio a me?
Mia madre mi è stata d’immenso aiuto in seguito. Anch’io vorrei essere 
madre un giorno, ma come? Per me gli uomini significano solo violenza e dolo­
re. Eppure vorrei anch’io un figlio che fosse figlio dell’amore, non dell’odio”.
68

---

Cap. IV
I DUE GIRONI DEL LAGER
Le prime notizie sull’esistenza in Bosnia Erzegovina di veri e propri campi 
di concentramento erano uscite sui giornali nell’agosto del ’92, nel pieno delle 
vacanze estive. Soprattutto i giornalisti americani e inglesi erano arrivati in luo­
ghi desolati e circondati da filo spinato, come il campo di Manjaca o quello di 
Omarska, e ne avevano dato resoconti sinistri. Secondo Ed Vullyamy del Guar­
dian, “a Manjaca la confusione - politica e fisica - è totale. Il campo, recintato, oc­
cupa una ex scuola. Migliaia di uomini, in piedi, nudi fino alla cintola, sono con­
tro il filo spinato nel caldo meridiano che non dà tregua. Donne e bambini inve­
ce, nell’edificio affollato e puzzolente, guardano fisso nel vuoto, sudano e si 
chiedono che cosa succederà”. Ancor peggiori le immagini del campo di Omar­
ska: “I prigionieri sono spaventosamente magri e ossuti; alcuni quasi cadaverici, 
la pelle come cartapecora avvolta attorno alle braccia”. Nelle descrizioni dei po­
chi cronisti che si erano avventurati fino a Omarska, che risulterà poi essere il 
peggior lager di tutta la Bosnia, non c’era nessun cenno alla presenza di donne. 
E infatti, quando i musulmani di Bosnia avevano denunciato l’esistenza di ben 
69

---

105 lager dove i serbi trattenevano centomila prigionieri, Radovan Karadzic ave­
va chiamato i caschi blu, oltre che alcuni giornalisti occidentali, per cercar di 
convincerli che non era vero nulla: si sarebbe trattato solo di campi di prigionia 
per i militari della parte avversa. In particolare Omarska era stato definito come 
“un centro investigativo per uomini sospettati di far parte dell’esercito musulma­
no”. La realtà era ben diversa. E sono state proprio le superstiti delle trentasei 
donne detenute segretamente a Omarska a dare i resoconti più lucidi e precisi 
degli orrori e dei massacri che si sono svolti in questa ex miniera nel Nord Est 
della Bosnia. Addirittura, da una delle testimonianze che seguono, possiamo as­
sistere in presa diretta ai lavori di ripulitura fatti a Omarska nei giorni che aveva­
no preceduto l’arrivo di Ed Vullyamy e degli altri giornalisti.
Le parole delle ex prigioniere di Omarska sono la testimonianza più pre­
ziosa non solo per accertare delitti che non è pensabile che la comunità interna­
zionale possa lasciare impuniti, ma anche per capire la logica di questi gulag di 
fine millennio, che finora hanno toccato così marginalmente la coscienza 
dell’occidente. Come nella pulizia etnica, di cui sono diventati uno degli stru­
menti, anche nei campi l’idea di fondo è quella della disumanizzazione di chi 
appartiene a un’altra etnia, della sua riduzione a oggetto, della continua umilia­
zione.
Certo questi miserevoli gulag messi in piedi nelle fabbriche, negli edifici 
scolastici e perfino nei pollai di un Paese che fino a poco tempo fa non era mol­
to diverso dagli altri Paesi europei, non hanno avuto la paranoica efficienza dei 
campi di sterminio nazisti. Ma le tecniche di sottomissione sono state studiate 
con cura, come mostrano anche molti dettagli delle testimonianze che pubbli­
70

---

chiamo: per esempio, il fatto di costringere i prigionieri a compiere atti di vio­
lenza, anche sessuale, verso altri prigionieri.
C’è poi un secondo girone in questo inferno, che è appunto quello delle 
donne. Le prigioniere fantasma di Omarska sono tenute lì prima di tutto perché 
rendano servizio agli uomini. Sono infatti costrette a passare tutto il giorno nel­
le cucine, per preparare il cibo ai carcerieri e ai carcerati, e per tutta la notte ad 
essere sessualmente a disposizione dei soldati. Questa loro doppia funzione è co­
sì essenziale che, perfino quando la maggior parte delle donne viene allontana­
ta perché a Omarska stanno arrivando la Croce Rossa e i giornalisti, quattro di 
loro vengono tenute lì e rinchiuse in uno stanzino, a rischio che qualche visita­
tore le scopra.
Anche se i maltrattamenti sono stati gravi, molte delle donne di Omarska 
non sono state sottoposte alle sevizie inenarrabili degli uomini. Ma la loro prin­
cipale tortura è stata quella di dover guardare e di dover servire. Forse è anche 
per questo che le loro testimonianze sono così lucide e precise. E nasce fra le 
trentasei prigioniere un’amicizia che continua anche oggi, portandole a una 
presa di coscienza molto maggiore di quella dei loro compagni di gulag.
Come per la pulizia etnica, anche per i campi di prigionia i primi a met­
terli in piedi, già al momento della guerra con la Croazia, e poi a diffonderli su 
larga scala in Bosnia sono stati i serbi. Ma con l’avanzare del conflitto c’è stata 
una tragica gara all’imitazione e in vari casi le vittime si sono trasformate a loro 
volta in carnefici. Nel quarto rapporto di Mazowiecki si afferma che tutte le par­
ti, quando conquistano un territorio, arrestano arbitrariamente civili che non 
avrebbero nessuna ragione di essere detenuti. “Per la maggior parte si tratta di 
71

---

innocenti, che vengono catturati per essere scambiati, nell’ottica della pulizia et­
nica”.
Sempre nel quarto rapporto, c’è la testimonianza di una donna serba di 
58 anni, arrestata a Mostar dai croati e rinchiusa nel campo militare croato di 
Caplijna. Anche se siamo ben lontani dagli orrori di Omarska, è un campo dove 
regna la violenza. E anche qui le donne, un centinaio in tutto, quando arriva 
una visita della Croce Rossa Internazionale vengono nascoste in una baracca e 
chiuse a chiave, perché nessuno sappia della loro presenza. Anche a Caplijna si 
pratica lo stupro. “Le più giovani di noi sono state costrette a compiere atti ses­
suali davanti ai soldati croati e davanti agli altri prigionieri”, dice con pudore la 
donna di Mostar.
E un giornalista televisivo americano, durante una visita autorizzata al 
campo croato di Bosanski Brod, si era trovato vicino una prigioniera che, in un 
momento di disattenzione dei custodi, gli aveva messo in mano un bigliettino 
scritto a mano su carta della Croce Rossa: “Se non fate qualcosa, fra tre giorni 
saremo tutti morti”.
Specie a partire dal secondo anno di guerra, sono state raccolte anche te­
stimonianze sui campi messi in piedi dall’approssimativo esercito bosniaco. John 
Burns, il giornalista americano che ha vinto il premio Pulitzer per i suoi articoli 
sulla Bosnia, aveva scoperto che a Bradina, nella zona di Sarajevo, un grande 
tunnel era stato trasformato in campo di prigionia per tremila civili serbi. Da lì 
poi i prigionieri sarebbero stati trasferiti altrove. Ma, come riporta anche il rap­
porto di Helsinki Watch, di quelle persone si sono perse le tracce, anche se sem­
bra da escludere uno sterminio così massiccio.
72

---

In questi campi non c’è mai stato un piano preordinato di torture e di an­
nientamento individuale come in quelli serbi. Ma anche qui le donne sono state 
violentate. E l’ennesima, tragica conferma che in questa guerra al di là 
dell’Adriatico la visione barbara e patriarcale della donna come “oggetto del ne­
mico” poco per volta ha contagiato anche le altre parti in lotta.
“Quel che volevano da noialtre donne...”
Ho incontrato Tania, una croata di 25 anni dai lunghi capelli neri, al cen­
tro medico per i diritti umani, all’università di Zagabria. Tania è stata fra le pri­
me prigioniere di un campo di concentramento serbo a Begjei, in Voivodina. 
Quando è riuscita a uscirne ha deciso di venire a lavorare per questo centro di 
documentazione, che è coordinato dallo psichiatra Mladen Loncar, anche lui ex 
prigioniero in un campo.
In un grande stanzone, una quindicina di giovani si alternano ai compu­
ter, ricopiano moduli scritti a mano, catalogano foto e dichiarazioni. Potrebbe 
sembrare un qualsiasi istituto di una qualsiasi università. E invece in quelle sche­
de, che hanno già raggiunto il migliaio, è raccontata la storia di torture e di sof­
ferenze personali inimmaginabili. Sono infatti le testimonianze firmate da uomi­
ni e donne usciti dai campi, che permettono di ricostruire una prima geografia 
di questa macchina dell’orrore. Tutti si sono impegnati a ripetere i loro racconti 
davanti a un tribunale internazionale.
73

---

Ecco il racconto di Tania.
“Quando sono arrivata al campo di Begjei non potevo credere ai miei oc­
chi. Era il novembre del ’91 e fino a qualche giorno prima ero una persona libe­
ra, una delle tante ragazze di Novi Sad. Pensavo che la guerra non potesse ri­
guardarmi più di tanto, che si sarebbe arrivati a un accordo. E invece, dopo esse­
re stata arrestata in piena notte, mi sono trovata in un incubo. Il campo era in 
una zona di campagna, circondato da due recinti di filo spinato, come avevo vi­
sto qualche volta nei film sulla seconda guerra mondiale. C’erano dei cani intor­
no, che abbaiavano tutta la notte, e riflettori dalla luce fortissima. Nel campo 
c’erano 527 persone, in grande maggioranza civili. Erano quasi tutti uomini. 
Noi donne eravamo una trentina ed io ero fra le poche giovani. Tutta questa 
gente apparteneva alle etnie più diverse. Parecchi erano croati, però c’erano an­
che alcuni albanesi, alcuni rumeni, oltre a due serbi che si erano opposti alla 
pulizia etnica. I responsabili del campo erano ufficiali dell’esercito jugoslavo. 
Poi c’erano anche i cetnici, che erano quelli che torturavano. Ho visto picchiare 
a morte un vecchio professore di Vukovar, la città croata che dopo un lungo as­
sedio era stata conquistata e distrutta dai serbi. Si chiamava Brajer Zvatko, non 
ce l’ha fatta a reggere a quelle botte. Ho visto tanta gente con le ossa rotte, ho 
visto gente diventare cieca o sorda per le sevizie. Quei torturatori erano dei pro­
fessionisti. Non usavano solo i bastoni ma anche gli elettrodi. A volte costringe­
vano i prigionieri a stare svegli tutta la notte, oppure gli spegnevano i mozziconi 
di sigaretta sulle braccia. Vicino al campo c’era una strada provinciale, dove pas­
sava una linea di pullman. Ogni tanto i nostri guardiani fermavano un pullman, 
facevano scendere i passeggeri e li invitavano a entrare perché ci insultassero e 
74

---

ci picchiassero. ‘Ecco i torturatori del popolo serbo, potete fare con loro tutto 
quello che volete’. Qualcuno tirava qualche pugno, ma il più delle volte non 
muovevano un dito, perché erano terrorizzati anche loro.
Ho capito poco a poco che quelle sevizie erano fatte per costringere i pri­
gionieri a firmare dichiarazioni in cui ammettessero di aver sgozzato e torturato i 
serbi. Un giorno avevano fatto venire una troupe della Tv da Novi Sad. Un ragaz­
zo ritardato aveva fatto una specie di confessione, che era stata subito mandata in 
onda per convincere i semplici cittadini serbi che noi croati eravamo gli assassini. 
E poi risultato da un processo che quella confessione era del tutto inventata.
Ma è anche con falsità come quelle che è stato seminato l’odio.
Da noialtre donne non volevano confessioni. Volevano avere rapporti ses­
suali. Credo che lo stupro etnico, che poi in Bosnia ha assunto dimensioni di 
massa, sia cominciato proprio nei campi come quello di Begjei. Due ragazze so­
no anche rimaste incinte, ma l’umiliazione era così forte che non parlavamo 
nemmeno fra noi di quel che ci facevano. Quando la sera i soldati venivano a 
prendere qualcuna, le altre voltavano la testa contro il muro. Solo dopo essere 
state liberate siamo riuscite a parlare di questa cosa. Un aspetto terribile era che 
all’inizio nessuno voleva credere all’esistenza di questi campi. I racconti dei pri­
gionieri che uscivano in seguito agli scambi erano considerati frutto della propa­
ganda. Ho perfino visto alla Tv serba un documentario dove si parlava anche di 
Begjei. Era definito “il centro di accoglienza numero 37”. E anche per questo 
che ho deciso di venire a lavorare qui a Zagabria, alla documentazione. Non 
posso accettare che tutta questa sofferenza mia e di tanti altri sia stata inutile, 
che venga dimenticata”.
75

---

“Il mondo deve sapere di Omarska”
Le due testimonianze che seguono, e che si completano a vicenda, sono 
di due donne tenute prigioniere nel campo lager di Omarska nella seconda 
metà del ’92. Tutte e due, prima di essere arrestate vivevano a Prijedor, una città 
dove prima dell'occupazione serba i musulmani costituivano il 47% della popo­
lazione, i serbi il 30% e i croati il 5,6%. Anche se di peso diverso sono entrambe 
donne colte, autonome, che occupavano posti di rilievo nella loro città. Ja- 
dranka, che ha 46 anni ed è croata, era avvocatessa e docente universitaria, men­
tre Nusreta, una bella donna bionda di 43 anni, musulmana, era giudice al tri­
bunale municipale.
Da questa tremenda esperienza le due prigioniere di Omarska sono usci­
te, come quasi tutti, completamente cambiate. Ma se Jadranka è riuscita in 
qualche modo a trasformare in un fatto pubblico quel che ha dovuto subire, 
(già poco dopo essere stata rilasciata riusciva a far arrivare alle Nazioni Unite 
un rapporto sulla guerra e lo stupro etnico), per Nusreta è stato tutto molto 
più difficile.
Testimonianza di Jadranka
Questa testimonianza giurata è stata rilasciata dalla protagonista al Centro 
Informazioni Croato, mentre quella seguente è stata raccolta dalle autrici.
76

---

“Quando i serbi hanno occupato Prijedor era il 29 aprile 1992. Già dal 
giorno dopo erano cominciati gli arresti. Per primi era toccato ai musulmani e 
ai croati che avevano posti di rilievo, agli intellettuali.
Il 14 giugno vennero a prendere anche me. Fui arrestata da due poliziotti 
armati di mitragliatrice, bombe e baionette: mi avevano detto che dovevano por­
tarmi a Omarska per essere interrogata. Tutti ormai sapevamo che ad Omarska 
c’era un campo di concentramento, nonostante che la denominazione ufficiale 
fosse Centro Investigativo Militare: in realtà tutti i prigionieri che vi si trovavano 
erano civili.
... Nell’automobile che ci portò a Omarska eravamo in sei: durante il tra­
gitto fummo fermati dai cetnici che chiesero di consegnare loro gli uomini per­
ché potessero farli fuori subito. La polizia riuscì a proteggerli ma dovette far ri­
corso alle armi. Ad Omarska fummo presi in consegna da altri cetnici: uno di 
questi aveva i gradi sul berretto, altri sul berretto avevano il tricolore dell’eserci­
to serbo. Ci spinsero contro un muro e ci ordinarono di mettere le mani dietro 
la nuca e di vuotarci le tasche: fu a quel punto che scoppiai a ridere per l’assur­
dità di quel doppio ordine. Probabilmente ancora non mi rendevo conto della 
gravità della situazione: o semplicemente perché in momenti di grande tensione 
c’è sempre qualcuno che scoppia a piangere e qualcuno che scoppia a ridere.
Quando ci portarono all’interno dell’edificio separarono le donne dagli 
uomini ed ebbi modo di incontrare le donne che vi erano state portate prima di 
me: c’era Z. R. di Kozarac, arrestata per aver preso parte attiva della Difesa Terri­
toriale, un’organizzazione mista dal punto di vista etnico, N. S., giudice del di­
stretto di Prijedor, ed M. T, arrestata poco prima di me. La presenza in quel luo- 
77

---

go di M. T. mi fece pensare che la colpa che si imputava a lei come a me era di 
aver lavorato all’organizzazione del referendum per l’indipendenza della Bosnia 
Erzegovina. Ebbi la conferma della mia supposizione dall’arrivo, che avvenne di 
lì a poco, di J. H., avvocato, di E. N., giudice distrettuale, e di V. M., membro del 
partito di Azione democratica del Consiglio della Bosnia Erzegovina.
La mattina del giorno successivo portarono noi donne nella stanza a vetri 
che una volta era la mensa dei minatori: la stanza dove avevamo dormito, ci dis­
sero, veniva usata durante il giorno per gli interrogatori. Verso le 14 cominciò a 
venire gente per mangiare e quello che vidi mi lasciò sconvolta: i prigionieri ar­
rivavano in gruppi di trenta, circondati da guardie armate che tenevano in ma­
no dei bastoni. Il “pranzo” durava in tutto un minuto e consisteva in mezzo me­
stolo di sbobba e un pezzo di pane: e peggio per chi non riusciva a consumarlo 
abbastanza in fretta. Da quella gente che si accalcava per avere un cibo buono 
solo per i maiali esalava un fetore tremendo: molti erano ad Omarska da un me­
se ed erano sporchi e pieni di lividi, c’era anche un uomo con la gola mezzo ta­
gliata, con la ferita aperta. Qualche giorno dopo lo sgozzarono per davvero.
Quando ci riportarono di sopra, verso le sette di sera, la stanza nella quale 
avevamo dormito la notte precedente non aveva più lo stesso aspetto: c’era san­
gue dappertutto, anche sulle pareti, e sul tavolo erano stati lasciati dei bastoni 
rotti e degli aghi. Verso le nove portarono S. S. nell’ufficio di polizia, che si tro­
vava proprio di fronte alla nostra stanza: sentimmo dei rumori terrorizzanti, co­
me se stessero facendo a pezzi dei mobili. Lui non gridò, nè disse una parola 
(forse svenne subito), mentre gli uomini della polizia non facevano che gridare 
e bestemmiare. Ad un certo momento qualcuno disse ‘porta qui quella sua put­
78

---

tana ustascia’: venne una guardia e mi trascinò nella stanza dove S. giaceva a ter­
ra, col sangue che continuava a uscirgli dalla bocca, dal naso e dalle orecchie, 
con gli abiti fatti a pezzi. Ebbi la terribile sensazione che fosse cosciente perché 
mi guardò, anche se non profferì parola. Cominciarono subito a colpirmi su un 
fianco col calcio di un fucile e poi col bastone sulla schiena: cercavo di ripararmi 
con le mani, ma non serviva a nulla. S’interruppero per tornare ad accanirsi su 
S., che fecero praticamente a pezzi: svenni non tanto per il dolore quanto per la 
paura e l’orrore. Quando rinvenni ripresero a colpirmi col calcio dei fucili. Ne 
porto ancora le conseguenze: il torace deformato e le costole rotte.
Svenni di nuovo e ripresi conoscenza alle 4,30 del mattino, come seppi 
dall’orologio sulla parete: le guardie stavano trascinando fuori S., il cui corpo la­
sciò un’ampia striscia di sangue sul pavimento. Al suo posto portarono dentro il 
professor P., di nazionalità musulmana: gli uomini che facevano questo erano 
suoi ex allievi ed è per questo motivo che ne conosco i nomi, anche se purtroppo 
non i cognomi. Sono Rajko, suo fratello Zarko, Vuk e Zdravko. Quest’ultimo fu 
poi mandato al fronte, dove morì, per ordine del comandante del campo, Zeljko 
Mejagic, il vero responsabile di tutti gli orrori di Omarska, ma che per recitare la 
parte del giusto che s’indigna trovò quel capro espiatorio e lo mandò a morire.
Alle sei e mezzo del mattino mi rimandarono nella mia stanza, minaccian­
domi di uccidermi se avessi raccontato alle altre donne quello che mi avevano 
fatto. Il dolore era insopportabile, ma riuscii a non lamentarmi e a non parlare. 
Più tardi seppi che le mie compagne avevano capito perfettamente quel che mi 
era accaduto a causa del rumore: di nuovo quel rumore come di mobili fatti a 
pezzi.
79

---

Durante il giorno dovemmo di nuovo scendere nella sala mensa, dove 
però non ci era consentito di sedere e dovevamo invece lavare i piatti. Anch’io 
ero intenta a quel compito, che svolgevamo come potevamo dal momento che 
non c’era acqua calda nè detersivo. Ad un tratto vidi venire verso di me un’altra 
donna, V. M., con un bricco di acqua che fumava: spaventata e stordita com’ero 
dal dolore, non mi resi conto di quel che stava per accadere. Pensai che fosse ve­
nuta a portare dell’acqua calda per lavare i piatti ed invece V. M. versò l’acqua 
bollente sulla mia mano sinistra: mi venne via subito la pelle per la scottatura. 
Più tardi, quella sera, confessò che le guardie l’avevano obbligata a fare quello 
che aveva fatto.
Il vicecomandanté del campo era in quel periodo Drago Prcac, che non 
era presente la sera precedente e che mostrò una certa umanità nei miei con­
fronti, facendomi medicare da un medico militare che si trovava in un accampa­
mento non lontano da Omarska. Questo medico mi dette anche degli analgesici 
per calmare il dolore della scottatura: in realtà non ne avevo bisogno, non senti­
vo il dolore perché ero in stato di shock per quello che vedevo dalle vetrate della 
sala mensa. I miei occhi erano fissati sull’andirivieni che avveniva al di là dei ve­
tri: persone che andavano agli interrogatori, camminando su due gambe, e per­
sone che tornavano trascinandosi a quattro zampe e coperte di sangue. A volte 
gli interrogatori avvenivano nella stanza dove dormivamo la notte, altre volte in 
un luogo chiamato “la casa bianca”: era qui che si procedeva nei “casi estremi”, 
in genere intellettuali musulmani o croati che avevano ricoperto posti di respon­
sabilità.
Dopo quattro giorni nel campo di Omarska, e dal momento che non era 
80

---

stata formulata nessuna accusa contro di me e che non ero stata neppure inter­
rogata, chiesi di dirmi per quale motivo ero trattenuta. Non si deve pensare che 
abbia fatto questa domanda perché ero coraggiosa: dopo qualche tempo trascor­
so in quelle condizioni si diventa indifferenti, si aspetta solo di essere rilasciati o 
ammazzati. Avevo passato quattro giorni sentendo grida non più umane prove­
nire dagli uffici: il quinto giorno venni finalmente a sapere qual era l’accusa 
contro di me. Ciò che aveva provocato il mio arresto era stata la mia inclusione 
nella lista del governo locale temporaneo con la carica di vicepresidente: dissi, 
ed era vero, che non ero neppure a conoscenza dell’esistenza di quella lista. Mi 
chiesero con quale criterio, a mio giudizio, erano stati selezionati i nomi, risposi 
che probabilmente esso era una conseguenza della posizione raggiunta col no­
stro lavoro.
Nel campo di Omarska mi capitò di poter scambiare qualche parola con 
M. S. Suo marito era accusato di aver partecipato alla rivolta armata di Kozarac. 
Mi raccontò che la cittadina e la regione circostante erano state bombardate con 
migliaia di proiettili di artiglieria e che la popolazione era fuggita sulle monta­
gne. Uno dei suoi figli, un ingegnere edile che si era laureato a Zagabria, era ri­
masto ucciso: lo avevano seppellito nei boschi scavando la terra con le mani. Do­
po qualche tempo trascorso alla macchia avevano deciso di arrendersi nella spe­
ranza di salvare la vita all’altro figlio: quando si erano consegnati ad una pattu­
glia serba i soldati avevano aperto il fuoco contro di loro ed un proiettile era en­
trato nella schiena del ragazzo.
Quando M. S. mi parlava, notai che nascondeva le mani: intravidi delle 
81

---

bruciature di sigaretta. Cercava di non mostrarle per la stessa ragione per la qua­
le io stessa e altre donne maltrattate come me negavamo le sevizie: per paura.
Solo in seguito M. S. mi raccontò come avevano torturato la sua famiglia: 
lei era stata costretta a picchiare con un bastone il marito ed il figlio ferito, poi i 
due uomini erano stati obbligati a bastonarsi l’un l’altro. Con la scusa di disinfet­
tarlo, le guardie mettevano sale nella ferita del figlio.
Di altri orrori venni a conoscenza dal dottor S. : mi disse che spesso i pri­
gionieri erano obbligati a violentarsi fra di loro e gli uomini dovevano violentare 
sia le donne che gli uomini. Ad un uomo che si era rifiutato di compiere questi 
atti fu tagliata, ma non in profondità, la gola: alcuni giorni dopo, al successivo ri­
fiuto, prima gli tagliarono i testicoli, poi lo uccisero. Una donna fu tenuta per 56 
giorni nella sezione degli uomini e fu quotidianamente battuta e violentata: i 
serbi erano convinti che la massima umiliazione consisteva per lei nell’essere vio­
lentata da uomini della sua stessa razza.
Un giorno, improvvisamente, arrivò l’ordine per gli uomini di imparare a 
cantare canzoni serbe: noi donne, chissà perché, fummo dispensate da questa 
corvée. Dalla sala mensa vedevo i miei amici e compagni di pena messi in riga a 
cantare e a fare il saluto serbo con le tre dita alzate: si aspettava al campo la visita 
di Brdanin. Quando arrivò, passò in rivista i prigionieri che cantavano e gridava­
no “Lunga vita alla grande Scrina”. Quando se ne andò, un elicottero sorvolò il 
campo e per un momento, poiché era dipinto di bianco e azzurro, sperammo 
che fosse delle Nazioni Unite: un’illusione che durò un attimo perché subito fu 
seguito da un altro elicottero con le insegne dell’esercito serbo.
82

---

Prima del mio arrivo erano state deportate al campo di Omarska, fondato 
all’inizio di maggio, 11.800 persone: quando vi arrivai, il 14 giugno, ce n’erano 
solo 2.736. Posso dirlo con precisione dal numero dei piatti che dovevamo pre­
parare per i pasti: ci avevano lasciato le borsette e potei così prendere appunti. 
Eravamo sorvegliati da sessanta guardie divise in due turni: quindici dentro il 
campo e quindici all’esterno. Erano per la maggior parte gente del posto: solo 
di tanto in tanto si faceva vedere qualche ufficiale dell’esercito serbo.
Non tutte le guardie si comportavano allo stesso modo: alcune cercavano 
di essere educate e perfino gentili durante il giorno e poi diventavano bestie di 
notte, quando non potevano essere riconosciute facilmente. Altre invece aveva­
no conservato un po’ di umanità e ci passavano qualche sigaretta e talvolta an­
che un panino. Dal momento che nella stanza eravamo in diciassette, lo divide­
vamo in diciassette pezzetti.
A Omarska non c’era l’abitudine di sparare ai prigionieri: si preferiva co­
stringere un gruppo di persone a correre e poi sparare nel mucchio, non per 
uccidere ma per ferire. I feriti venivano poi ammucchiati sull’erba tra la sala 
mensa e la “casa bianca” e inzuppati con la schiuma antincendio: venivano la­
sciati in quel luogo per due o tre giorni poi, quando raggiungevano un numero 
che le guardie giudicavano sufficiente, li caricavano su un camion con una ben­
na e li portavano via. All’inizio la vista di quei camion carichi di corpi sanguinan­
ti, che potevamo vedere dalle vetrate della mensa, ci turbava moltissimo: poi ci 
abituammo e diventammo indifferenti anche a quello.
83

---

Una volta fui convocata all’una e un quarto di notte. Nella stanza delle 
guardie c’era un capitano che portava la divisa ma aveva scarpe da civile. Seppi 
in seguito che era uno di Omarska, ufficiale della riserva, e che si chiamava Ne- 
deljko Grabovac. Mi portò nell’ufficio del comandante e mi disse che dovevo fa­
re il caffè. Era presente il direttore della miniera, ingegner Babic, che mi disse 
di essere gentile e ubbidiente, dal momento che mi trovavo nella seconda lista: 
la prima lista conteneva i nomi delle persone che dovevano essere uccise appena 
arrivate al campo, la seconda invece i nomi di quelli che dovevano essere inter­
rogati. Solo successivamente si decideva se dovevano essere fatti fuori, mandati a 
una corte marziale, a Manjaca o altrove, oppure scambiati con prigionieri serbi a 
Travnik. Cominciai a fare il caffè per il comandante e per gli altri; ad un tratto 
Nedeljko Grabovac cominciò a insultarmi e a minacciarmi. Andò via la luce, lui 
mi afferrò una mano, mi trascinò nel corridoio e mi spinse nel bagno. Mi colpì 
alla testa con il calcio del revolver, poi si tolse il fucile dalla spalla e cominciò a 
percuotermi con quello, poi mi violentò. Mi stuprò fisicamente ma è come se 
non ci fosse riuscito perché io non ero presente mentalmente. Quando ebbe fi­
nito mi riportò nella stanza del comandante a fare il caffè: lo offrirono anche a 
me, ma dissi che preferivo tornare nella mia stanza. Trascinavo la gamba destra 
perché mi aveva fatto molto male al fianco. La sera successiva accadde la stessa 
cosa: prima mi picchiarono e dopo mi offrirono del the. Di nuovo la terza sera. 
La quarta sera le mie mani si sollevarono meccanicamente per la disperazione: 
avevo la sensazione di non riuscire più a sopportare quel che stava accadendo. 
Tra l’altro ero ridotta pelle e ossa. Fui violentata di nuovo. Qualche giorno dopo 
il comandante del campo mi chiese se ero stata maltrattata o violentata. Disse 
84

---

che, in caso affermativo, dovevo fargli i nomi dei responsabili: come se non fosse 
stato presente la prima sera, come se non fosse stato lui a introdurre quel Ne- 
deljko al campo!
Verso la fine di luglio notammo un cambiamento, come se le autorità cer­
cassero di controllare gli assassinii che venivano commessi nel campo di Omar­
ska. Intanto però erano stati uccisi Muhamed Cehaic, il presidente della regio­
ne, Meho Tursic, direttore dell’ufficio imposte, il professor Puskar e il professor 
Crnkic ed un altro insegnante di scuola di cui conosco solo il soprannome, Si- 
car. Molte altre persone influenti e quelli che appartenevano alle famiglie più 
abbienti erano state picchiate, torturate, uccise. Verso luglio, quando il clima co­
minciò a cambiare, ci vennero a dire che certe cose, purtroppo, sono inevitabili 
durante le guerre, che è impossibile controllare gli uomini che tornano dal 
fronte con i nervi a pezzi, che alcuni erano entrati illegalmente al campo e che i 
peggiori erano stati allontanati.
Il 3 di agosto ebbi finalmente il permesso di uscire dalla sala mensa ed 
una guardia mi disse che stava per arrivare l’UNPROFOR: credetti ad uno scher­
zo, ma una donna mi fece cenno di avvicinarmi a lei. Dal luogo dove si trovava si 
potevano vedere gli uomini al lavoro per lavare il muro esterno dell’edificio che 
era sporco di sangue e materia cerebrale umana: segno che qualcosa stava vera­
mente per accadere. Dopo pochi minuti infatti fummo convocate dal viceco­
mandante del campo, il quale ci comunicò che 29 di noi sarebbero state rilascia­
te e 4 trattenute: l’ultima tortura psicologica fu la lettura dei nomi delle 29 desti­
nate a salvarsi. I maltrattamenti fisici sono meno terribili del senso di impotenza 
e di frustrazione che nasce dal non sapere quando sarà il tuo turno.
85

---

Il mio nome era nella lista delle 29: ci misero su un autobus e ci portaro­
no a Trnopolje, un campo di concentramento meno duro di Omarska. Restai 
cinque giorni, poi fui rilasciata e potei tornare a casa. Altri prigionieri di Omar­
ska che arrivarono a Trnopolje dopo di me dissero che il campo era stato sgom­
berato e la gente caricata su 19 pullman diretti a Manjaca. Quelli che sono so­
pravvissuti anche a quella prigionia hanno raccontato che furono ammassati nei 
torpedoni come bestiame, gli uni sugli altri, tanto che molti morirono prima di 
arrivare a destinazione”.
Testimonianza di Nusreta
“La mia carriera di giudice civile è finita il 30 aprile ’92, alle nove di matti­
na. Stavo andando al mio ufficio quando sono stata fermata sulla porta del tribu­
nale da una pattuglia di soldati serbi. Avevano in mano una lista e leggevano ad 
alta voce i nomi dei musulmani e dei croati che lavoravano al tribunale. Vicino 
al portone c’era già un gruppetto di questi miei colleghi a cui era stato impedito 
l’ingresso, che si guardavano stupefatti. Nessuno ci aveva detto niente fino a 
quel momento e, anche se la città era occupata dai carri armati serbi, era con­
vinzione generale che una volta avvenuto il cambio di potere la vita sarebbe con­
tinuata come prima. Questa idea era così diffusa che anche dopo le prime stragi 
molti musulmani continuavano ad aprire negozi. Ricordo che tornai a casa mia 
con un senso di incredulità. Pensavo alle pratiche che erano rimaste sul mio 
scrittoio, non riuscivo a rendermi conto che non le avrei riviste mai più. Sono 
86

---

venuti a prendermi più di una settimana dopo, il 9 di giugno. Mi avevano detto 
che ero convocata per un colloquio informativo, come si diceva ai tempi del co­
muniSmo, e mi avevano caricata su un pullman. Via via che ci allontanavamo da 
Prijedor vedevo uno spettacolo tremendo: villaggi semidistrutti, case che erano 
state incendiate o fatte esplodere con la dinamite, edifici ancora in piedi ma con 
il tetto sfasciato e le pareti forate da colpi di obice, cadaveri ai bordi della stra­
da... Chiedevo ai militari dove stavamo andando ma nessuno mi rispondeva. Poi 
il pullman si è fermato e mi sono trovata a Omarska. I primi a interrogarmi sono 
stati due serbi che dicevano di essere due ispettori. Li conoscevo bene perché 
avevano lavorato nella polizia, ma loro si comportavano come se non mi avesse­
ro mai visto. Non avevano nemmeno fatto finta di fare un vero interrogatorio, 
avevano solo scarabocchiato qualcosa su un documento e poi avevano detto 
‘Adesso firma’. Non potevo fare altro, c’era un soldato che mi teneva un fucile 
puntato addosso. Protestare non aveva senso, qui non c’era più uno stato di di­
ritto, c’era solo violenza.
Per i primi giorni avevo sperato di essere lì solo di passaggio. Ma quando 
ero stata portata nella cucina a lavorare assieme alle altre, dalle 6 di mattina fino 
alle 8 di sera, avevo capito che sarebbe andato avanti a lungo.
È difficile dire come si riesce a creare qualche meccanismo di sopravvi­
venza in un posto come quello. Cominci a capire che le vecchie regole del tuo 
mondo non valgono più, che puoi solo ubbidire. Ogni gesto di autonomia, an­
che minimo, può costarti la vita. Un giorno, preparando le razioni, avevamo da­
to un po’ più di pane dei 100 grammi che erano previsti, perché molti uomini ci 
avevano detto che non reggevano più alla fame. Le guardie se n’erano accorte, 
87

---

mi avevano messa al muro con le altre due che mi avevano aiutato e avevano in­
scenato una finta fucilazione.
A volte pregavo, anche se non sono mai stata religiosa, non per me stessa 
ma perché quell’inferno finisse. La tortura maggiore era dover vedere quel che 
succedeva fuori, nel campo. Quel che ti distruggeva interiormente era constata­
re che lì la vita umana era completamente priva di valore, era un giocattolo che 
“loro” potevano rompere in qualunque momento. Ho visto più volte i cetnici fa­
re una gara: mettevano alcuni prigionieri legati in terra, vinceva chi riusciva a 
ucciderne uno con il minor numero di calci. C’era una guardia enorme, un gi­
gante che si vantava di saper uccidere con cinque calci dei suoi stivali. Dal mio 
posto in cucina ho visto ammazzare così anche il marito di una delle donne che 
mi erano più vicine, Sadeta, un’insegnante di 45 anni. Era sfigurato, ma le guar­
die continuavano a saltargli sopra ridendo. ‘Vediamo se hai ancora voglia di dire 
bugie’, dicevano. Ci eravamo messe davanti a Sadeta per impedirle di vedere. 
Ma non potevamo chiuderle le orecchie perché non sentisse quelle grida... A 
Omarska eravamo 33 donne, 30 musulmane e 3 croate, divise in due camerate. 
Quella che aveva più spirito combattivo era Jadranka, un’avvocatessa, con un 
animo da leader. C’erano anche altre intellettuali, donne che avevano contato 
nella vita di Prijedor, come Sabina, una dirigente della Croce Rossa, e appunto 
come Sadeta. Ma c’erano anche persone semplici, come Safa, un’impiegata di 
banca in pensione che piangeva tutto il giorno perché prima di arrestarla le ave­
vano portato via la sua casa: aveva lavorato 35 anni solo per potersi pagare quel 
piccolo appartamento, non si era nemmeno sposata e adesso non riusciva a pen­
sare ad altro. Non le importava di morire ma solo di quella casa che le avevano 
88

---

strappato. C’era anche una ritardata mentale, che era arrivata in calzoncini corti 
e che continuava a ridere e a cantare. Avevamo paura che la uccidessero e inve­
ce è sopravvissuta. Il destino peggiore l’ha avuto Edna, la più giovane, una ragaz­
za bruna di 22 anni, che aveva sempre tanta paura. Edna era molto bella. Tutte 
venivamo portate in altre baracche per essere violentate. Ma lei era quella che 
veniva presa più spesso. Tornava tremando, aveva le mani coperte di bruciature 
di sigarette, aveva tanti lividi ed era sempre più magra. Una sera le ho messo un 
braccio attorno alle spalle e lei si è messa a ripetere i nomi dei soldati che l’ave­
vano appena violentata, li ripeteva come una cantilena imparata a memoria. Poi 
l’hanno portata via due soldati armati e abbiamo visto che la caricavano su un 
camion. Qualche giorno prima nel campo erano stati ammazzati suo padre e 
suo fratello. Quegli assassini non volevano che restasse vivo più nessuno di quel­
la famiglia.
Oltre a Edna, altre quattro donne sono morte o scomparse. Quando si 
è avuta notizia che Omarska doveva essere visitato dall’UNPROFOR, i capi 
avevano deciso di spostarci quasi tutte in altri posti, dato che avevano sempre 
sostenuto che lì non c’erano donne. Ne hanno trattenute solo quattro, per la 
cucina. Abbiamo poi saputo che durante la visita dell’UNPROFOR le avevano 
chiuse a chiave in uno stanzino. Mi hanno informata più tardi che una di lo­
ro, Mugbilla, che aveva 60 anni ed era stremata, si è impiccata dopo la nostra 
partenza. E anche Sadeta, l’insegnante a cui avevano ucciso il marito, non è 
più tornata, come Haira, un’operaia di 30 anni e come Velida, un’altra inse­
gnante. Tutte le altre invece sono libere. Ho una lista con i loro nomi, la por­
to sempre con me. A Omarska non parlavamo molto perché eravamo control­
89

---

late di continuo ma c’era una specie di solidarietà, un fronte comune contro 
l’orrore.
Quando sono uscita è stato diverso. Il lager non c’era più, ma non c’era 
più neanche la mia città, non c’era la mia vita precedente. Prijedor era irricono­
scibile. Prima che cominciasse la guerra noi musulmani eravamo il 47%, adesso 
eravamo ridotti a una piccola minoranza. Sono andata a casa mia, pensando che 
fosse stata distrutta, come quasi tutte le case musulmane. Invece era intatta. Ma 
il mio appartamento era stato occupato. Ci abitava una donna serba che lavorava 
con me al tribunale, una dattilografa. Quando ho suonato alla porta è stata gen­
tilissima. Mi ha invitato a entrare, a prendere un caffè, come se fosse la cosa più 
normale del mondo. Io stavo seduta sul divano del mio soggiorno e la guardavo 
tirar fuori dalla credenza le mie tazzine, la mia zuccheriera. Ai piedi quella don­
na aveva le mie pantofole, sulle spalle un mio vecchio golf. C’era qualcosa di as­
surdo, che mi dava le vertigini. ‘Non ti sembra un po’ strano?’, le ho detto. Ma 
lei ha fatto finta di non capire. Prima che me ne andassi ha voluto avere notizie 
di Omarska, mi ha chiesto se mi avevano torturata. Questa volta sono stata io a 
non rispondere. Il giorno dopo sono andata all’ufficio profughi. Dopo 8 ore di 
coda ho avuto un pezzo di carta giallo, che attestava il mio status di ex deporta­
ta. Già in serata ho lasciato Prijedor e mi sono rifugiata qui a Zagabria”.
90

---

Cap. V 
SARAJEVO TRADITA
È diventata, sotto gli occhi delle telecamere di tutto il mondo, il più gran­
de lager dei nostri tempi. “Prendetevi almeno una giornata per visitare Sarajevo, 
la città dei minareti, il crocevia fra l’Occidente e l’Oriente”, scrivevano fino a ie­
ri le guide turistiche. Con la guerra, la capitale della Bosnia Erzegovina si è tra­
sformata in una fortezza assediata dove trecentomila persone hanno tentato di­
speratamente di sopravvivere senza acqua, senza elettricità, con una cronica 
mancanza di cibo. Sono state vittime di attacchi militari che hanno fatto in me­
dia dieci morti al giorno. Tutti quelli che hanno vissuto l’assedio sono dimagriti 
fra i quindici e i venti chili, quasi tutti hanno avuto almeno un familiare ucciso o 
ferito. Sarajevo, la città simbolo della resistenza della Bosnia, è anche il luogo 
dove appare con più chiarezza il tradimento che tutti, sia pure con gradi di re­
sponsabilità diversi, hanno consumato ai danni della popolazione civile, a qua­
lunque etnia appartenesse. Nella loro premeditata volontà di massacro per im­
padronirsi della capitale, gli ultranazionalisti di Radovan Karadzic non si sono 
preoccupati nemmeno dei sessantamila serbi che hanno resistito assieme ai mu­
91

---

sulmani. E se ai dirigenti bosniaci, a cominciare dal presidente Izetbegovic, si 
può rimproverare per lo meno l’improvvisazione e il disorientamento che han­
no contribuito al precipitare del dramma, un giudizio severo va dato anche nei 
confronti delle Nazioni Unite. Gli storici di domani, a cui toccherà di ricostruire 
le vicende di questa guerra, resteranno probabilmente increduli di fronte 
all’ipocrisia delle risoluzioni Onu, che vietavano ai caschi blu di intervenire an­
che se sotto i loro occhi donne e bambini venivano massacrati. Caschi blu, che 
in nome di una ridicola equidistanza fra aggrediti e aggressori, sono arrivati a 
improvvisarsi poliziotti e a riportare personalmente dentro il grande lager di Sa­
rajevo gente inerme che era riuscita a fuggire.
Ma i soldati dell’Onu non hanno nemmeno avvertito il dovere morale di 
mandare un blindato a riprendere i cadaveri di due ragazzi di etnie diverse, Ad- 
mira e Bosko, assassinati mentre cercavano di scappare e rimasti per giorni stret­
ti in un abbraccio sulle rive del fiume Miljacka, sotto i flash dei fotografi.
Si è detto che l’unico paragone possibile in questo secolo con l’assedio di 
Sarajevo è quello di Leningrado, quando le truppe di Hitler strinsero in una mor­
sa la città per due'anni. Ma rispetto ad allora c’è una differenza grande. Questo as­
sedio, con le pratiche medievali che un assedio comporta, si è svolto in diretta, sot­
to gli occhi dell’opinione pubblica mondiale. E diventato uno show per milioni e 
milioni di telespettatori, che ogni sera si sono sentiti ripetere la triste contabilità di 
vite umane, a cui facevano da contrappunto i balletti delle varie cancellerie 
dell’occidente. Per esempio, si è venuti a sapere in tempo reale che vita vivevano i 
bambini assediati. Dopo il primo anno ne erano morti tremila, ottomila erano ri­
masti feriti, centinaia avevano avuto braccia e gambe amputate. L’Unicef ci aveva 
92

---

informato anche del loro agghiacciante stato psicologico. L’81% si era trovato in 
situazioni in cui aveva creduto di poter morire, più della metà aveva visto uccidere 
qualcuno, più del 70% aveva avuto la casa bombardata. E avevamo saputo anche 
che la metà dei bambini di Sarajevo erano stati costretti ad abbandonare le loro 
case e a vivere da profughi in altri Paesi, lasciando nella città assediata quasi sem­
pre il padre, molte volte anche la madre.
Come in tutta la guerra di Bosnia, anche a Sarajevo sono state le donne a 
pagare i prezzi più alti. Sono state colpite dai cecchini nelle interminabili code 
per il pane, per l’acqua, per quel pochissimo cibo che era possibile trovare. Han­
no sfidato tutti i giorni le bombe perché la vita quotidiana di quel che restava 
delle loro famiglie conservasse una parvenza di normalità. “Quando tutto è tran­
quillo noialtre donne usciamo in strada, per cercare le cose più necessarie, per 
avere un po’ d’acqua. E quelli cominciano a sparare all’improvviso, all’impazza­
ta. È una cosa che si è ripetuta quasi sempre. Ma ogni volta finiamo per pensare 
che non succederà più, che quella sarà la volta buona. E ogni volta qualcuna ci 
lascia la vita”, ha scritto una donna di Sarajevo alla figlia rifugiata a Ivrea. E an­
che attraverso le lettere, spedite alle persone care che erano andate via, che è 
uscito un ritratto straziante di questa vita in stato d’assedio, di queste intermina­
bili giornate fatte quasi solo di angoscia e di desiderio di non cedere.
“Non abbiamo una patria di ricambio... ”
La donna che mi ha dato questa testimonianza ha 35 anni ed è una gior- 
93

---

nalista di Sarajevo. La chiameremo Ivana, anche se questo non è il suo vero no­
me. Troppo pericoloso farlo, per i parenti rimasti in quella fortezza assediata. E 
troppo pericoloso per la stessa Ivana, che pure in questo momento sta in un Pae­
se europeo. Basta scorrere i rapporti internazionali per vedere che i giornalisti 
che raccontano le atrocità della Bosnia sono fra i bersagli preferiti dei serbi, 
preoccupati, nonostante le apparenze, che il mondo venga a sapere tutto quel 
che sta succedendo.
Dal primo rapporto di Helsinki Watch risulta che a metà del ’92 si contava­
no 24 giornalisti uccisi, 33 feriti, 6 scomparsi. E i casi di cronisti e di fotografi della 
ex Jugoslavia minacciati e fatti oggetto di attentati anche dopo essersi trasferiti in 
Occidente continuano a ripetersi. Ma il caso limite è quello di Oslobodenje (Libera­
zione), che prima della guerra era il principale quotidiano della capitale e che per 
la sua obiettività e capacità di informare è diventato uno dei principali bersagli dei 
cetnici. Il bel palazzo di undici piani dove aveva la sede è stato completamente di­
strutto dalle bombe. Quel che resta della redazione, decimata da attentati, lavora 
nelle cantine e distribuisce a mano, rischiando la vita, le poche migliaia di copie 
che riesce a stampare. Eppure non ha mai mancato una sola edizione.
Ivana se n’era andata da Sarajevo, con un convoglio umanitario, all’inizio 
del ’93. Finché era rimasta aveva collaborato, come giornalista indipendente, al­
la rete Tv Jutel, il cui direttore, Goran Milic, come altri giornalisti scomodi, era 
stato oggetto di un appello ad assassinarlo trasmesso dai media serbi. Quello di 
Ivana è quindi il racconto di chi ha partecipato in modo diretto, spesso rischian­
do più di altri, al calvario della sua città.
94

---

“Quando, nell’aprile del ’92, i serbi avevano circondato Sarajevo, eravamo 
rimasti in quattrocentomila intrappolati in un’area di 5 chilometri quadrati. Pri­
ma che cominciasse, gli uomini di Karadzic avevano fatto partire le loro famiglie, 
i loro amici e anche quella parte della borghesia musulmana che dimostrava an­
cora simpatie per Belgrado. Poi è stato l’inferno. Ricordo come se fosse oggi la 
giornata del 5 aprile. Con molti miei colleghi seguivo la grande manifestazione 
pacifista che sfilava verso il parlamento per festeggiare il riconoscimento della 
Bosnia da parte della Cee. Gli estremisti serbi spararono sulla folla che cantava e 
inneggiava all’indipendenza e ci furono i primi morti. Fino a quel momento nes­
suno di noi aveva creduto seriamente che ci sarebbe stata una guerra. Molti, spe­
cie fra gli intellettuali, avevano guardato con un certo distacco al conflitto fra 
Serbia e Croazia. Sarajevo era sempre stata una città internazionale, dove a pochi 
veniva in mente di chiedersi di che etnia era l’altro. Il nostro quotidiano Oslobo- 
denje era proprio l’esempio di questa mentalità che guardava oltre i confini inter­
ni e anche quelli esterni, con collaboratori di tutto il mondo, grandi intellettuali. 
Ricordo che quando erano cominciate le prime stragi, quando a giugno nel 
quartiere Dobrjnie i cetnici avevano ammazzato con i coltelli vari musulmani 
inermi, molti abitanti del centro credevano a stento ai racconti di chi era soprav­
vissuto. Molti mi chiedono come è stato possibile arrivare da un momento all’al­
tro a questa guerra fratricida. In genere rispondo che è stata una straordinaria 
operazione di propaganda, condotta da una minoranza di fanatici nazionalisti 
come Radovan Karadzic e come i personaggi che si erano autoproclamati mem­
bri del parlamento della repubblica serba di Bosnia. Questi fanatici, aiutati dalle 
milizie dei cernici arrivate da Belgrado, hanno cominciato ad avvicinare una per 
95

---

una le famiglie di Sarajevo di origine serba, a raccontare la favola che la Bosnia 
sarebbe diventata una repubblica integralista islamica e che i serbi sarebbero sta­
ti perseguitati. Portavano anche armi, molte armi. Abbiamo raccolto testimo­
nianze da cui risultava che il partito di Karadzic aveva le liste dei serbi, e che cer­
cava di consegnare a tutti dei veri arsenali. Alcuni avevano rifiutato, alcuni aveva­
no consegnato le armi all’esercito bosniaco che intanto si andava formando. Ma 
una parte si era fatta convincere. E poi erano comparsi i cecchini. Credo sia diffi­
cile, per chiunque non sia mai stato a Sarajevo, capire che cosa può essere questa 
presenza muta di tiratori scelti che se ne stanno appostati sulle colline con il loro 
fucile di precisione pronto a sparare. Tu cammini per la strada e sai che da qual­
che parte c’è un cetnico che ti sta inquadrando nel suo cannocchiale, e la tua vi­
ta o la tua morte dipendono dalla decisione che prenderà.
In questo anno di assedio ho vissuto anche la guerra dell’informazione. 
Fin dall’inizio ci hanno rubato la voce, si sono presi i nostri ripetitori, come 
quelli delle altre radio e Tv della Bosnia, riducendoci ad essere solo un’emitten­
te locale. Anche i nostri ripetitori sono serviti a diffondere l’odio, a far propa­
ganda contro di noi. Più volte, per esempio, ci sono state attribuite le atrocità 
che invece avevano commesso proprio i serbi. I massacratori come Arkan veniva­
no presentati come eroi: è stata una delle ingiustizie più grandi verso il nostro 
popolo.
Questa tecnica d’altra parte era già stata usata dai media della Serbia. Pos­
so testimoniare che nell’89, ai tempi dei grandi meeting, sostenuti da Belgrado, 
contro gli albanesi del Kossovo, pensati a freddo per rafforzare l’identità serba e 
diffondere l’odio antimusulmano, si era parlato per la prima volta di stupri. La
96

---

televisione di Belgrado raccontava ogni giorno di donne serbe che sarebbero 
state stuprate, proprio in un disegno etnico, dagli albanesi del Kossovo. Aveva­
mo voluto andare ad indagare. Il nostro direttore aveva girato la zona in lungo e 
in largo, per scoprire che si trattava di pura e semplice propaganda, fatta per ec­
citare l’opinione pubblica nei confronti degli albanesi. In un secondo momento 
poi lo stupro, da arma dei media, è diventato un’arma reale nei confronti delle 
donne bosniache.
L’anno che ho passato fra le barricate di Sarajevo assediata mi ha segnato 
per sempre. Ho scoperto che la vera qualità delle persone viene alla luce solo 
nei momenti estremi. Ho visto molta gente tradire, speculare sulla tragedia, ma 
ho visto anche cosa vuol dire la solidarietà, l’amicizia profonda che nasce nelle 
situazioni limite. Ho capito che oltre un certo punto non si ha più nemmeno 
paura, e il senso della vita e della morte cambiano completamente. Qui in occi­
dente mi sembra perfino strano poter attraversare un incrocio senza correre a 
zig zag per cercar di evitare le fucilate, o non vedere sui muri i nostri inutili ma­
nifesti con scritto ‘Attenti ai cecchini’. Mi sembra strano non dover più vivere 
nelle cantine, non dover più mangiare pane e ortiche, le uniche cose che erano 
rimaste. Quel che mi fa invece una rabbia e una paura immense è l’indifferenza 
dei governi europei e anche di una parte troppo grande dell’opinione pubblica".
Due guerrigliere
A Sarajevo molte donne, sia dalla parte dei serbi che da quella dei musul­
97

---

mani, sono andate a combattere. Non è certo un fenomeno nuovo, se solo si 
pensa alle partigiane durante la resistenza in Italia o, in tempi più vicini, alle sol­
datesse americane della guerra del Golfo. Non si può dire che esista uno specifi­
co femminile nei confronti di questa macchina inventata dagli uomini che è la 
guerra. E infatti le due donne delle testimonianze che seguono riflettono ciascu­
na il linguaggio e perfino i modi di atteggiarsi della parte che hanno scelto. Pu­
re tutte e due, ciascuna nel suo campo, sembrano aver conservato uno sguardo 
più umano verso il mondo e verso gli altri rispetto ai propri compagni uomini. E 
probabilmente non è un caso che tanto Sabaheta, la musulmana, quanto Bilia- 
na, la serba, siano state strettamente controllate, durante le interviste (che sono 
state fatte rispettivamente dai giornalisti Nuccio Ciconte e Bimba De Maria), da­
gli uomini con cui rischiavano la vita tutti i giorni.
Sabaheta ha 29 anni e una laurea in ingegneria agro-alimentare. Prima 
dirigeva una piccola azienda che produceva frutti di bosco. Con la guerra è di­
ventata la comandante del primo battaglione femminile della Bosnia Erzegovi­
na. Gli “Uccelli blu” (così vengono chiamate, anche se nessuno sa dire come è 
nato questo nome) hanno la loro base nel quartiere di Pofalici, alle pendici di 
una collina che domina una parte importante della città. Si dice che siano un 
centinaio, anche se il numero esatto è tenuto segreto per ragioni di sicurezza. 
Fra di loro ci sono ragazze di venti anni, ma anche quarantenni che hanno la­
sciato figli e marito per difendere la loro città.
Ecco la testimonianza di Sabaheta: “Ho cominciato a combattere fin 
dall’inizio della guerra qui a Pofalici. Nei primi giorni tiravo solo bottiglie molo­
98

---

tov. Mai avevo preso in mano un’arma da fuoco. Poi ho preso il fucile. La guerra 
aveva già stravolto la mia esistenza. Ma quel giorno è cambiata davvero la mia vita. 
E difficile spiegare cosa provo quando guardo la mia mano che regge il mitra o 
quando premo il grilletto per sparare. So solo che lo devo fare per difendere la 
mia vita. E per difendere la vita della gente di Sarajevo... Con i cetnici ho avuto 
scontri ravvicinati. Uno di fronte all’altro. Ci si sparava a pochi metri di distanza. 
Era quasi un corpo a corpo. Ho sparato tanto. Quante persone ho ucciso? Come 
si fa a saperlo. Quando si combatte si è in tanti a sparare, è difficile dire se quel 
corpo senza vita che sta lì per terra lo hai colpito tu o un altro. Quel che posso di­
re è che non mi sento un’assassina. Siamo stati costretti a difenderci. Quando tro­
vo un cetnico davanti al mio mirino non posso mettermi a pensare. Ho solo una 
scelta, sparare il prima possibile. Altrimenti non avrei scampo, lui ucciderebbe 
me. Qual è stato il giorno più brutto? Quando per la prima volta sono stata sicura 
di aver ucciso. E mostruoso che una persona sia costretta a togliere la vita a un al­
tro essere umano per poter sopravvivere. Quella prima scena mi torna sempre da­
vanti agli occhi. Se non morirò, vorrei tanto poter dimenticare gli orrori di questa 
guerra. Se un giorno dovessi diventare nonna sono certa che non racconterei ai 
miei nipoti questi giorni tremendi. Vorrei cancellarli, ma so che non sarà facile”.
Per incontrare Biliana, una bella ragazza di 18 anni, bisogna fare un cam­
mino lungo e pericoloso. Si deve arrivare a Pale, che prima della guerra era un 
villaggio turistico alle porte di Sarajevo, dove la gente andava a sciare, e che è 
stato occupato da Radovan Karadzic e dal suo quartier generale. Da qui, dal cuo­
re della repubblica serba di Bosnia, si arriva con una strada sterrata di una venti­
99

---

na di chilometri, attraverso innumerevoli posti di blocco, alle colline su cui è ac­
campata l’unità mobile di appoggio del comandante Brne, una delle tante for­
mazioni paramilitari che tiene assediata Sarajevo. E un’unità di cetnici, con il co­
mandante Brne, un giovanottone serbo che è stato dichiarato duca, e con i suoi 
uomini che gli ubbidiscono fino alla morte. Biliana è la sua ragazza ma è anche 
una combattente. Indossa una pesante tuta mimetica, tiene fra le mani un kala­
shnikov e ha una pistola infilata nella cintura. Ha lasciato Sarajevo per seguire i 
cetnici sulle montagne, anche se solo suo padre è serbo. Sua madre invece è mu­
sulmana. Ed era musulmano anche il suo vero nome, Sabina, che ha dovuto 
cambiare in questa nuova vita. Adesso per le strade di Sarajevo si può vedere la 
sua faccia un po’ infantile che guarda i passanti da un manifesto. Sotto c’è scrit­
to che Biliana è una criminale di guerra, condannata a morte per centocinquan­
ta omicidi. A chiederle che cosa è successo in questi mesi sulle montagne lei si 
irrigidisce, si difende. “Sono pazzi a farmi queste accuse. Ho sparato solo per 
non lasciarmi ammazzare”. Biliana si rosicchia continuamente le unghie, si guar­
da intorno come se fosse braccata, anche se al momento non dovrebbe avere 
niente da temere. “So che se mi prendono mi fucilano. Ho perso tutto, non po­
trò mai più tornare, non so neanche se mia madre è viva o morta”, dice. E poi, 
parlando piano per non essere sentita da Brne e dagli altri: “Non ne posso più, 
non resisto a questa vita, ma non c’è più un posto al mondo dove posso andare”.
Sembra di capire che Biliana, come altre sei ragazze che sono qui con lei 
e che dividono la stessa camerata, sia andata con i cetnici per spirito d’avventu­
ra, forse per ribellione verso la famiglia, quasi certamente perché infatuata di 
Brne. Forse non si aspettava di dover fare questa vita disperata, di reggere questa 
100

---

sfida all’ultimo sangue. A chiederle se è vero che i cetnici stuprano le prigionie­
re, risponde quasi con rabbia che è una bugia. “Non hanno bisogno di stuprare 
nessuna, ci siamo noi a far l’amore con loro”, dice. Interviene un’altra ragazza: 
“Se c’è qualcuna che viene stuprata se lo merita, vuol dire che non ha imparato 
a difendersi. Io ho preso il kalashnikov anche perché così non sono più una 
donna debole. Sono diventata come un uomo e nessun croato, nessun musulma­
no può pensare di violentarmi”. Biliana confessa che si sente molto sola. Il suo 
solo amico qui su queste colline si chiama Huk. È un cane, ma di una razza spe­
ciale. È un pit bull, la razza di cani assassini addestrati a sbranare gli uomini, che 
i cetnici allevano per adoperarli in guerra. Il suo ragazzo lo tiene a bada con un 
bastone a scariche elettriche, ma a lei Huk ubbidisce se solo gli parla. “Per lo 
meno mi ha ubbidito fino a questo momento. Non so se sarà così anche doma­
ni”, dice. Biliana sembra non pensare nemmeno che domani i suoi amici po­
trebbero avere vinto ed essere i padroni della Bosnia.
Ho cantato sotto le bombe
Con l’assedio avevano preso forma due Sarajevo. Alla luce del giorno 
c’era la città distrutta e invivibile che tutto il mondo ha visto alla televisione. Ma 
c’era anche un’altra città, cresciuta sotto la superficie del suolo, nel buio delle 
cantine e dei rifugi, dove sempre più si era concentrata la voglia di vivere e di re­
sistere di chi era rimasto. Nelle cantine ci sono stati giovani insegnanti che, da 
quando le scuole regolari avevano chiuso, facevano lezione ai ragazzi rimasti, 
101

---

contandoli tutte le mattine con il cuore in gola per la paura che qualche cecchi­
no avesse fatto il suo sporco lavoro. Ci sono state sale cinematografiche improv­
visate, caffè, piccoli teatri. E stata messa in piedi una mostra d’arte concettuale 
che ha esposto opere fatte solo con residuati bellici, schegge di granata, pallotto­
le, mattoni sbrecciati dalle bombe. Si sono proiettati filmati girati dal Gruppo 
degli artisti di Sarajevo a rischio della vita (in uno di questi brevi flash di vita 
quotidiana si vede 1’8 marzo di guerra, con le donne che sfilano davanti alla ci­
nepresa raccontando cosa si augurano per il futuro: “Scampare alle granate”, 
“Che si torni a vivere”). Sono stati chiamati spesso artisti stranieri, persone di­
sposte a correre il rischio che ha sempre comportato un viaggio a Sarajevo per 
dare un segno di solidarietà alla gente. Quella che segue è una parte della testi­
monianza che la cantante Joan Baez ha pubblicato sul Washington Post dopo il 
suo concerto nella primavera del ’93.
“Alla vigilia del mio recente tour di concerti, fui invitata in Bosnia a can­
tare. La mia risposta era stata: ‘Quando partiamo?’. Ero volata a Sarajevo con il 
mio chitarrista Paul Pesco. Forse, pensai, posso sollevare lo spirito della gente ri­
masta sotto assedio per più di un anno... L’Holiday Inn di Sarajevo è notoria­
mente un posto pericoloso. L’entrata principale è un bersaglio favorito dei cec­
chini. Un uomo è stato ucciso là durante la nostra permanenza. La mia stanza 
aveva l’acqua corrente e l’elettricità, entrambe una rarità. In compenso, come 
quasi dappertutto, c’era un telo di plastica a chiudere un grande buco che una 
volta era stato una finestra. Ogni notte si ripeteva il rimbombo delle esplosioni 
delle granate. E ogni mattina il personale spazzava via vetri rotti e detriti.
Abbiamo visto la famosa produzione locale di “Hair”, che viene audace­
102

---

mente presentata una volta alla settimana nonostante l’assedio. ‘Mi impedisce di 
diventare completamente matto’, mi aveva detto un attore. Quando il cast aveva 
cominciato a recitare, con sentimento ed energia, mi ero resa conto che quei 
giovani attori affamati stavano in scena solo per forza di volontà. Una settimana 
prima due di loro erano finiti all’ospedale per affaticamento e denutrizione. Ma 
non erano pazzi. Si stavano inventando la vita. Il nostro concerto pubblico era 
un grande rischio. E pericoloso avere molte persone in un solo posto a Sarajevo 
e il teatro poteva tenerne trecento. Ne vennero il doppio e rifiutarono di andar­
sene. Avevo guardato le facce della gente, alcuni erano esausti, altri piangevano 
piano.
I bombardamenti facevano da accompagnamento di fondo alla splendida 
chitarra di Paul. Ma nessuno battè ciglio. Come se ci fossimo messi d’accordo 
per far finta che le bombe non esistevano e che c’era solo musica. Avevamo can­
tato canzoni famose e la gente cantava con noi. Finimmo il concerto con i nostri 
amici di “Hair”e con una canzone che ci avevano insegnato nella loro lingua. La 
platea era eccitatissima. Per qualche momento, allora come adesso, avevo condi­
viso il giusto e comprensibile desiderio di portare lì dei cannoni e di far saltare 
per aria i tormentatori di Sarajevo appostati sulle colline. Ma sento di fronte a 
me il peso della storia. Quella strada porta a un crescendo di rappresaglie, a più 
odio, a più agonia, a più bambini morti. Il vero nemico, il nemico di tutti noi, è 
il nazionalismo impazzito.
Il giorno che sono partita una ragazza mi ha detto: ‘Grazie per essere ve­
nuta a Sarajevo. Ci hai portato la vita’. I bosniaci non hanno paura di morire. 
Hanno paura di essere dimenticati”.
103

---

---

Cap. VI
NELLE CITTÀ ASSEDIATE
“Con la complicità della comunità internazionale, la barbarie ha vinto”. 
Così l’organizzazione umanitaria “Médecins du monde” ha commentato il mas­
sacro avvenuto nell’aprile del 1993 a Srebrenica. Un massacro laconicamente 
descritto in diretta da un radioamatore captato a Sarajevo con le seguenti paro­
le: “Sono in corso combattimenti corpo a corpo, casa per casa. Le strade sono 
piene di morti e di feriti che presto saranno morti perché chi tenta di soccorrer­
li viene ucciso: il sangue scorre a fiumi. La città brucia, sul centro cade una gra­
nata ogni sette secondi”.
Dell’assedio di Srebrenica i giornali hanno parlato molto, anche perché è 
in questa città che le Nazioni Unite hanno rischiato di perdere la faccia, oltre al­
la battaglia per la salvezza dei ventottomila musulmani e di quei serbi che con lo­
ro avevano partecipato alla difesa (e che gli assedianti avevano tutte le intenzioni 
di fare a pezzi). Srebrenica era stata dichiarata “territorio libero” dal Consiglio 
di sicurezza, ma nonostante le ferme parole della risoluzione (“deplora”, “con­
danna”, “esige”) le milizie del capitano Arkan e del generale Mladic avevano 
105

---

continuato indisturbate la loro carneficina. Finalmente l’arrivo di una colonna 
di caschi blu con in testa il generale Morillon permise di salvare i superstiti e di 
imporre il non rassicurante status di enclave protetta: cioè circondata da mortali 
nemici e difesa da soldati che non possono sparare se non in casi estremi.
Ma, prima e dopo Srebrenica, molti villaggi sono stati assediati senza che i 
media ne dessero notizia: migliaia di persone sono morte di fame, i feriti sono 
stati operati senza anestesia o sono morti per mancanza di disinfezione o di san­
gue per trasfusioni, mentre il cannoneggiamento non dava tregua e qualche sor­
tita degli assediati in cerca di cibo si risolveva in genere tragicamente.
Le voci dal silenzio
Notizie di queste città murate nel silenzio (tagliare le linee di comunica­
zione è uno dei primi atti di guerra) sono arrivate nel resto della ex Jugoslavia 
solo grazie ai radioamatori.
Fin dai tempi di Tito il regime aveva incoraggiato i giovani a coltivare l’in­
nocente hobby dei CB, citizen band in linguaggio internazionale. Con la guerra e 
l’interruzione delle comunicazioni telefoniche tra le repubbliche della ex Jugo­
slavia (avvenuta per decisione delle autorità) e via via che le enclaves restavano 
senza voce per 1’infuriare delle battaglie, i radioamatori si sono accorti di poter 
fornire un servizio di grandissima utilità pubblica. I centri più importanti si tro­
vavano a Zagabria e a Sarajevo. A Zagabria, vicino alla moschea, in un triste 
quartiere di periferia che i profughi della Bosnia avevano trasformato in una ca- 
106

---

sbah, c’erano due stanzette dove lavoravano dal mattino alle otto fino a tarda se­
ra Aida e i suoi compagni. Aida è una ragazzona dai riccioli biondi, di origine 
musulmana, che prima della guerra studiava economia a Sarajevo ed è stata for­
se la più popolare e la più amata tra i CB che dedicavano la loro giornata a cap­
tare la voce delle cittadine assediate della Bosnia. Popolare forse perché era una 
delle poche donne impegnate in questo lavoro, amata perché la sua pazienza e 
la sua ostinazione nel provare e riprovare cento volte per stabilire un collega­
mento con un piccolo paese circondato o con un radioamatore poco esperto 
erano diventate proverbiali tra la piccola folla che l’aspettava ogni mattina: vec­
chi contadini spaesati, o donne velate con i bambini attaccati alle sottane che 
chiedevano a lei di sapere se i parenti erano ancora vivi, se la loro casa era rima­
sta in piedi. A Srebrenica come a Mostar, a Doboi come a Travnik, un’altra sta­
zione radio raccoglieva l’appello, mandava qualcuno a vedere e nel giro di qual­
che giorno rispondeva: ammesso che avesse trovato qualcuno a cui chiedere.
Non era solo questo tuttavia il lavoro di Aida e dei suoi compagni. Poco a 
poco la rete dei radioamatori è diventata uno strumento prezioso per dar noti­
zie in tempo reale ai giornali e alle televisioni di tutto il mondo di quello che ac­
cadeva al di là delle linee del fronte, nelle zone assediate. Ecco una voce regi­
strata: “E’ una bella mattinata di primavera qui a Gradacac, se non fosse per i 
proiettili degli obici che cadono da tutte le parti. L’offensiva sta avanzando, vi 
daremo altre notizie più tardi”. E su un’altra lunghezza d’onda: “Buongiorno Ai­
da, sono Dadan, ho tanto sonno perché non ho potuto dormire per le granate. 
Siamo rimasti senz’acqua e senza luce. Vorrei uscire da questo buco di cantina 
umida e venirti a trovare”.
107

---

Dalle due stanzette vicine alla moschea di Zagabria^ Aida ha seguito in di­
retta l’assalto dei serbi a Maglai, la cittadina dove è nata: “E stato molto duro - di­
ce - perché potevo parlare con persone che conoscevo fin da bambina, sentivo la 
loro paura e la loro disperazione. Ma altre volte è stato ancora peggio, quando 
qualche radioamatore ci diceva che doveva smettere perché gli stavano puntan­
do il fucile alla testa”.
Non è difficile capire che Aida considerava questo suo lavoro come una 
missione: persino il generale Morillon ha comunicato con la stampa di tutto il 
mondo attraverso questa stazione radio. Dice Aida: “Molte altre ragazze della 
mia età sono andate a combattere, la mia migliore amica è morta al fronte. Ci 
ho pensato anch’io, ma non me la sentivo di sparare. Poi ho capito che anche 
con la radio potevo aiutare la mia gente. Se i serbi sanno che il mondo è a cono­
scenza di quello che stanno facendo, non avranno il coraggio di andare fino in 
fondo”.
Vicino al suo posto di lavoro, a fianco del bloc-notes e della cuffia c’è an­
cora, scritta a mano, la canzone che tutti ascoltavano nelle città assediate: “Sa­
rajevo resterà/ anche quando tutto il resto sarà finito”.
La fame e il fuoco
Notizie più precise sulla vita nelle città assediate sono arrivate con i profu­
ghi evacuati dai convogli delle Nazioni Unite. Un’odissea, quel viaggio verso la 
salvezza: “Non avete idea di che battaglia è stata per salire su quei camion - ha 
108

---

raccontato Suada Selimovic, una donna di 24 anni, bruna, bella, energica, che è 
riuscita a lasciare Srebrenica con i suoi due bambini - in alcuni camion sono sali­
te fino a quattrocento persone. Mia cognata è partita con il terzo convoglio e a 
Potocari, sulla strada per Tuzla, hanno dovuto fermarsi per buttare giù una don­
na e due bambini morti soffocati nella ressa. Poi a Karakaj le donne serbe, che 
stazionavano sui lati della strada, hanno cercato di buttare acqua bollente e sassi 
sui profughi nei camion: è per questo che per i convogli successivi sono stati uti­
lizzati solo veicoli coperti”.
Il ricordo più angoscioso di chi ha vissuto l’assedio è sempre la fame, una 
fame da secoli bui, che ha insegnato a nutrirsi di cibo che anche i maiali rifiuta­
no, che ha indotto a lottare contro i più deboli per impossessarsi dei pacchi pa­
racadutati dagli americani, che ha spinto la gente a tentare nottetempo l’impre­
sa impossibile di andare a rubare ai serbi il cibo negato. C’è stato addirittura chi 
si è consegnato spontaneamente ai nemici - e quali nemici! - per la disperazione 
dettata dalla fame.
Racconta ancora Suada: “I primi a morire erano i bambini piccoli perché 
le madri denutrite non riuscivano ad allattarli: è morto così, a sette mesi, anche 
il figlio di mia cugina Hanifa. Quando sono arrivata a Srebrenica con mia figlia 
di due anni e il piccolo che aveva solo tre mesi, ho venduto un anello d’oro per 
avere un po’ di latte. Mi restavano ancora due anellini dal mio matrimonio: sa­
pevo che potevo contare solo su quelli. Spesso arrivavano bambini di due o tre 
anni, che si reggevano a malapena sulle gambe, a chiedere da mangiare: io non 
ne avevo abbastanza neppure per i miei ma ho sempre diviso tra tutti. Come si fa 
a negare il cibo a creature così piccole? Noi adulti ci sfamavamo con i tutoli, la 
109

---

parte legnosa delle pannocchie di granoturco, pestati e impastati con l’acqua. 
Da settembre a gennaio i serbi hanno impedito l’arrivo dei convogli umanitari, 
così che quando a gennaio gli americani hanno cominciato a paracadutare pac­
chi di cibo la gente andava nei boschi con la neve alta per prenderli: ma ci riu­
scivano solo quelli che erano forti e sani. E qualcuno è rimasto anche ucciso per 
non essersi allontanato quando il pacco stava cadendo. Io ci sono andata ed è ve­
nuto anche mio marito, ma lui non aveva più scarpe e poteva usare un paio di 
stivali solo facendo a turno con altri quattro uomini”.
Nei centri più grandi la situazione è diventata via via più critica con il pas­
sare dei mesi per Farrivo di profughi da altri villaggi: Suada ha raccontato della 
terribile marcia sotto la pioggia battente, tra le montagne, con il bambino picco­
lo in braccio, per raggiungere Srebrenica dal villaggio di Zaluzje, dove viveva 
con il marito agente di polizia. Da qui, visto che il cibo già scarseggiava, preferì 
trasferirsi a Potocari, dove viveva la madre: ma Potocari era bombardata quoti­
dianamente e quando fu colpita anche la casa nella quale abitavano tornò a Sre­
brenica. Era l’agosto del ’92, Zepa era caduta, altri profughi erano arrivati: c’era 
gente che dormiva per terra, per la strada, altri che si erano sistemati un po’ me­
glio, in tende rubate ai caschi blu. Era diventato pericoloso anche andare in cer­
ca di cibo a causa dei bombardamenti, che non erano più solo d’artiglieria ma 
anche aerei. Singolari bombardamenti, di una rozza efficacia pretecnologica: le 
bombe infatti altro non erano che scaldabagni imbottiti di esplosivo lanciati da 
piccoli bimotori, che si avventuravano sulla città nemica ben sapendo che gli as­
sediati non possedevano contraerea. In uno di questi bombardamenti morì 
l’unico medico di Srebrenica, Nijaz Danic, alla fine di dicembre 1992.
.110

---

A Srebrenica, come in molti altri centri assediati, sono rimasti spesso solo 
gli infermieri a prendersi cura di feriti, malati gravi, partorienti: e inevitabilmen­
te senza i medicinali necessari. Un’idea di quello che avveniva ce la può dare il 
racconto di Amira Petasevic, un’infermiera di 35 anni, massiccia, energica, che 
per molti mesi ha condiviso con un altro paramedico la responsabilità sanitaria 
dei seimila abitanti del paese di Cerska: “Non avevamo anestetici, non avevamo 
antibiotici, nè ferri chirurgici. La prima volta che ho dovuto fare un’amputazio­
ne senza anestesia tremavo di paura: mi sono fatta forza perché l’uomo sarebbe 
sicuramente morto se non fossimo intervenuti, così dissi al mio collega di anda­
re a prendere la sega del legno e ho tagliato. In seguito l’ho fatto molte altre vol­
te: molti disgraziati non perdevano neppure conoscenza durante l’amputazione 
ma, per quanto possa sembrare incredibile, la maggior parte è sopravvissuta”.
La testimonianza di Suada Selimovic, come quella di Amira Petasevic e al­
tre utilizzate in questo capitolo, sono state raccolte per l’organizzazione umani­
taria Helsinki Watch da Zelka Zivkovic. Zelka era una studentessa di medicina 
che viveva a Zagabria ed è uno dei tanti giovani cui la guerra ha cambiato la vita: 
grazie alla buona conoscenza delle lingue, Zelka si è messa a fare l’interprete 
per i giornalisti stranieri, con loro si è avventurata in zone di guerra o da poco li­
berate e ha raccolto decine e decine di testimonianze per l’organizzazione che 
vigila sulle infrazioni agli accordi di Helsinki.
Tra l’altro da due delle testimonianze raccolte dalla Zivkovic - quella già 
citata della Selimovic e quella di Aisa Ramie, una donna ferita nell’assedio di 
Konjevic Polje, sfollata a Srebrenica e di qui evacuata con i convogli dell’UN- 
PROFOR all’ospedale di Tuzla - potrebbe sembrare che il comportamento as­
111

---

sunto dal generale Morillon a Srebrenica sia stato assai diverso da quello narrato 
dai mass media. Secondo le due donne infatti non sarebbe stato il generale fran­
cese a voler rimanere nella città assediata fino all’arrivo dei convogli delle Nazio­
ni Unite, ma le donne e i bambini di Srebrenica a impedirgli di andarsene, fa­
cendo barriera con i loro corpi davanti al suo automezzo: “Il generale diceva che 
doveva andare a New York, ma noi gli rispondemmo che doveva aiutarci stando 
con noi, nella città assediata. Alla fine accettò e partì sette giorni dopo”.
A volte il cambiamento del fronte ha fatto sì che i musulmani siano stati 
assediati dalla loro stessa gente, dopo che il villaggio nel quale abitavano era sta­
to occupato dai serbi. E quel che è accaduto, per esempio a Liplje, un paesino vi­
cino alla frontiera con la Serbia, occupato per un mese dai soldati di Seselj 
nell’aprile del ’92: in quel caso alla fame (i musulmani prigionieri avevano diritto 
ad un solo pezzetto di pane al giorno), alle percosse, alle violenze sessuali, si sono 
aggiunte le torture. Per punirle della fuga di due loro compagne, i serbi hanno 
bruciato i piedi e le mani delle altre donne con pezzi di plastica infuocata.
Quando poi dovettero cedere all’offensiva musulmana, i soldati di Seselj 
hanno usato le donne come scudi umani per andare a trattare la resa.
La bambina insanguinata
L’episodio che segue è stato pubblicato sul quotidiano inglese The Guar­
dian da Maggie O’Kane, la giornalista che ha raccontato con maggior precisione 
e coraggio le brutalità di cui sono state oggetto le donne della Bosnia Erzegovi- 
112

---

na. Fermata e interrogata più volte dai militari serbi, la O’Kane ha contribuito 
con i suoi articoli a far conoscere al mondo la barbarie di questa guerra e forse a 
salvare molte vite umane. Dell’episodio che riportiamo, una violenza sessuale 
commessa su una bambina di quattro anni, la giornalista inglese è venuta a co­
noscenza nel marzo ’93 nel reparto pediatrico dell’ospedale di Tuzla, una delle 
ultime enclaves musulmane.
“Indossava una tutina giallo canarino che le era stata regalata all’ospeda­
le, aveva i capelli chiusi in una coda di cavallo, grandi occhi scuri senza espres­
sione. Il referto medico diceva che Samira era nata nell’89, che aveva difficoltà a 
urinare e a defecare e che era stata violentata. Quando la madre l’aveva trovata 
era svenuta. La bimba aveva un po’ di schiuma agli angoli della bocca, era senza 
mutandine e il sangue le colava tra le gambe”.
La madre, Sabrija Gerovice, aveva raccontato di essere stata aggredita 
mentre con le sue due figlie, Samira e Amira, di soli tre mesi, attraversava una 
galleria per raggiungere la cognata e con lei andare a piantare patate in un cam­
po a due chilometri dal paese1. Dal buio erano sbucati sette uomini che le aveva­
no spinte su un camion coperto, chiamandole cagne musulmane, e poi le aveva­
no rinchiuse in una prigione improvvisata, un ex allevamento di polli, insieme 
con altre donne. Ecco il seguito della storia: “Una notte entrarono due uomini 
nella stanza e portarono via Samira. Non la rividi più per tutto il giorno successi­
1 In certi casi l’assedio non arrivava fino alle prime case della città, ma lasciava libera qualche striscia di 
terra dove la gente coltivava un po’ di patate utili alla sopravvivenza. Avventurarsi in questi campi era tutta­
via pericoloso perché le incursioni degli assediami erano frequenti.
113

---

vo, poi la notte seguente un uomo mi disse di andare con lui per riprendermi la 
bambina. Entrai in una stanza. Era vuota. C’era soltanto un tavolo. Mi disse di 
spogliarmi. Entrarono altri uomini, sette, e mi violentarono tutti. Avevano bevu­
to, ma solo due erano veramente ubriachi. Nella stanza c’era una tenda, mi dis­
sero ‘vai a riprenderti la bambina’. Dietro la tenda c’era Samira, nuda, la testa 
blu, la schiuma intorno alla bocca. Ho capito subito che avevano violentato an­
che lei e sono svenuta”. Interrogata da Maggie O’Kane, la madre ha detto di 
non rendersi conto se la piccola ricorda quel che è accaduto e ha aggiunto: “Ora 
però è molto più quieta di una volta e vuole che io le stia sempre vicina”.
114

---

Cap. VII 
NON SOLO RUMORI DI GUERRA
Per le donne della Bosnia è difficile, in questa fase, produrre riflessioni 
che vadano al di là della semplice testimonianza su quanto hanno vissuto o stan­
no ancora vivendo. Molte di quelle che non sono state colpite in prima persona 
lavorano concretamente, nell’ambito delle proprie competenze, per aiutare le 
vittime: dalle psichiatre alle ginecologhe fino alle insegnanti di scuola materna, 
è una rete di solidarietà che per ora pensa più a fare che a tracciare analisi. E 
anche i gruppi femminili che sono nati si impegnano soprattutto a distribuire 
aiuti piuttosto che a prelevare documenti.
C’è in una parte di queste donne un atteggiamento fortemente critico 
verso l’Occidente che ha consentito la distruzione della Bosnia, verso i suoi gior­
nalisti visti troppo spesso come insensibili cacciatori di scoop. C’è la tentazione 
a rinchiudersi in un dolore che sembra troppo grande per poter essere racconta­
to. E infatti non è stato facile parlare con Emsuda Mujagic, la presidente dell’As- 
sociazione donne della Bosnia, che è scoppiata in singhiozzi mentre cercava di 
leggere da un libretto consumato la contabilità della tragedia del suo Paese: due­
llò

---

centomila morti di cui il 20% bambini, centosettantamila feriti, settecento mo­
schee distrutte. Allo stesso modo non è stato facile interrogare Aida Pasalic, una 
psichiatra di Sarajevo che fa gruppi terapeutici con le donne di un campo profu­
ghi a Zagabria. Dal riserbo con cui proteggeva un lavoro che non avrebbe mai 
pensato di dover affrontare uscivano immagini conturbanti. Come quella di una 
ragazza che non può più tollerare il silenzio perché le ricorda una giornata tra­
scorsa in un bosco con altri fuggiaschi, tutti immobili con il terrore che i cetnici 
si accorgessero della loro presenza anche solo dal loro respiro. O come quella di 
una grande famiglia composta da una donna anziana, dalle sue undici nuore e 
dai loro diciotto bambini, tutti seduti in circolo in una stanza, che rifiutavano di 
nutrirsi, di dormire, perfino di muoversi. Aida Pasalic era stata chiamata in aiu­
to da un medico che non riusciva a ottenere risposte. Solo dopo molti tentativi, 
aveva saputo che tutte quelle donne velate avevano assistito all’assassinio dei do­
dici uomini della famiglia da parte dei vicini di casa armati di coltello. Quel cir­
colo chiuso e silenzioso era stata la sola risposta che erano riuscite a dare.
Non è dunque alle donne bosniache che si possono chiedere riflessioni. 
Mentre le analisi delle serbe e delle croate, colpite ma non straziate dalla guer­
ra, possono aiutarci a capire meglio quel che è successo.
Belgrado: la sconfitta delle donne
Marina Mustovic, 33 anni, ex giornalista.
“La nostra vita di cittadini di uno stato che non c’è più è talmente cam­
116

---

biata che mi è perfino difficile ricordarmi com’era prima. In Jugoslavia, quando 
c’era il regime, si viveva bene e male allo stesso tempo. C’era una certa ipocrisia, 
la società in sostanza era autoritaria, ma potevi anche ritagliarti i tuoi spazi. Per 
esempio, a differenza di quel che succedeva negli altri Paesi dell’Est, era con­
sentito andare all’estero: e questo ci dava l’illusione di non essere molto diversi 
dagli altri cittadini europei, quelli dell’occidente. Paradossalmente il risveglio è 
arrivato con la fine della Jugoslavia. C’è voluta questa guerra che ci ha tagliati 
fuori dal mondo per capire che per noi la seconda guerra mondiale non si era 
mai veramente conclusa. Tito aveva cancellato per decreto centinaia di migliaia 
di morti. Il campo di concentramento di Jasinovac, dove gli ustascia croati aveva­
no massacrato i serbi, era stato l’unico campo in tutta Europa a essere raso al 
suolo, eliminato anche dalla memoria. Intanto la gente taceva per paura ma 
non dimenticava. Quando il sistema è crollato il totalitarismo è rimasto. Ma ha 
assunto una forma ancora più pericolosa, quella del nazionalismo. Il mito della 
nazione è venuto a sostituire quello del partito. Ma era un mito ben più esigen­
te di quello di qualche vecchio burocrate statalista.
Il mondo ha visto la faccia violenta del nazionalismo e la guerra che ne è 
la conseguenza. Ma noi abbiamo vissuto sulla nostra pelle la faccia più interna, 
la trasformazione di una società, di un costume verso modelli sempre più arcai­
ci. Il prezzo per le donne della ex Jugoslavia è stato spaventoso. In un mese ab­
biamo perso tutto quel che era stato guadagnato con cento anni di lotte. Quel 
tanto di libertà che era stato riconosciuto alle donne, la loro indipendenza eco­
nomica e quella sessuale, il diritto al lavoro, sono stati messi in discussione da 
un momento all’altro. Nei nuovi regimi nazionalisti le Chiese, la nostra ortodos­
117

---

sa come quella cattolica dei croati, hanno assunto un ruolo centrale. L’idea che 
abortire fosse un peccato ha fatto tutt’uno con l’idea che l’aborto indebolisce la 
razza, dà meno cittadini e meno soldati. Da noi si è arrivati a definire l’aborto 
“peste bianca”, perché potrebbe far sparire i serbi dalla faccia della terra. In Ser­
bia come in Croazia ci sono proposte di togliere il lavoro alle donne per risolve­
re il problema della disoccupazione. Per le donne stanno tornando le tre C 
dell’impero austro-ungarico, casa, cucina, chiesa. Cresce per tutte il pericolo di 
essere stuprate. Lo stupro etnico ha scavato nel profondo anche gli uomini e 
quelli che tornano dal fronte spesso sono violenti, alcolizzati, incapaci di rien­
trare nella normalità. Conosco molti casi di stupri consumati sulle donne di fa­
miglia, di incesti. Viviamo un arretramento, un imbarbarimento dei costumi 
che pochi immaginano. Mi chiedi se c’è una solidarietà fra le donne di fronte a 
tutto questo. Non sono proprio sicura che sia così, anche se ho visto donne che 
facevano cose straordinarie. Per esempio, ha conosciuto tre donne che hanno 
avuto il coraggio di andare da Milosevic a nome di altre mille compagne sia ser­
be che croate a chiedere dove erano finiti i loro figli, tutti dispersi in guerra.
Per quel che mi riguarda, in questa resa dei conti in cui tutti in un modo o 
nell’altro siamo stati coinvolti, la mia scelta non è stata di tipo femminista. Prima 
mi sono scontrata all’interno del mio giornale, il quotidiano Politica, per raccon­
tare almeno qualche scorcio di verità. Poi è cominciata la grande epurazione dei 
media: migliaia di giornalisti sono stati licenziati o costretti ad andarsene. Il no­
stro sindacato ha parlato di ‘pulizia politica ed etnica’. Allora ho scelto di lavora­
re a un’iniziativa che può sembrare un’utopia. A Subotiza, una città al confine 
con l’Ungheria, il Consiglio d’Europa ha avviato un esperimento : cerchiamo di 
118

---

far convivere pacificamente le diverse etnie, che lì sono moltissime, coinvolgen­
do la gente in colloqui, in incontri, andando alla radice delle cause dei conflitti e 
tentando di disinnescarle. E un lavoro molto bello, di segno esattamente opposto 
alla propaganda nazionalista con cui ci martellano. E un’esperienza pacifista e 
insieme di opposizione al governo di Belgrado e alla sua politica. Vista da Suboti- 
za, la violenza che ci ha sommerso sembra ancora più incomprensibile. Ma mi 
rendo conto che almeno per ora la nostra è solo un’isola felice”.
Liliana Radmanovic è un’esuberante infermiera quarantenne in perpe­
tuo movimento, che è stata con Stassia Zaiovic fra le fondatrici delle Donne in 
nero di Belgrado. Un gruppo femminista-pacifista che, come l’omonimo grup­
po di Gerusalemme, da cui ha preso esempio, manifesta tutti i mercoledì contro 
le ingiustizie e i massacri ai danni di una popolazione più debole: là i palestine­
si, qui i musulmani della Bosnia. Se Marina aveva cercato di combattere i fanta­
smi nazionalisti della Serbia con le parole scritte, Liliana si è affidata alle parole 
gridate, alle grandi manifestazioni di piazza contro l’esaltazione della razza ser­
ba, lo sciovinismo, la pulizia etnica. Ma a un certo punto Liliana si è sentita 
sconfitta e ha pensato che andarsene era l’unica soluzione possibile.
La storia personale di Liliana è abbastanza simbolica delle vicende 
dell’opposizione serba al regime sempre più duro e autoritario di Milosevic. 
“Per alcuni anni, come tanti, ho vissuto di speranze, ho pensato che non era 
possibile che il mio Paese finisse a fare la guerra a tutti. Ho creduto che la puli­
zie etnica fosse il miraggio di qualche estremista. Mi illudevo che andando in 
piazza a gridare assieme agli altri avremmo cambiato il corso degli avvenimenti.
119

---

Per me poi era anche una terapia psicologica, un modo per non morire di di­
sperazione. Ma non è servito a molto, ci siamo addirittura trovati la pulizia etni­
ca in casa”. A Belgrado, mentre finivano in una bolla di sapone le grandi mani­
festazioni studentesche dell’estate del ’92, mentre tramontavano le speranze di 
gruppi pacifisti come il Centro contro la guerra di bloccare gli arruolamenti dei 
giovani nell’esercito, l’ideologia razziale diventava il motore della politica. Lilia­
na Radmanovic, che non è serba purosangue ma è nata in Istria da madre italia­
na, entrava automaticamente a far parte dei cittadini di serie B, ospiti indeside­
rati di cui la maggioranza sperava di disfarsi. Anche perché, come recita il 
preambolo della nuova costituzione, “la Serbia è in primo luogo lo Stato demo­
cratico del popolo serbo”. Non erano certo parole vuote. Racconta Liliana: “Da 
un giorno all’altro era cominciata la guerra psicologica. Mi sono sentita rinfac­
ciare da un dirigente della clinica dove lavoravo che stavo rubando il posto e la 
casa a una serba. Le mie colleghe tacevano, perché avevano già perso la capacità 
di indignarsi, o forse perché avevano paura. Il lavaggio dei cervelli attraverso la 
propaganda era stato straordinario”.
Liliana aveva deciso di partire alla fine del ’92. Se n’era andata con i due 
figli di 12 e 14 anni, contribuendo ad ingrossare quell’esercito di duecentomila 
persone che si calcola abbia lasciato la Serbia dall’inizio della guerra. Fra di loro 
ci sono molte delle teste pensanti di un Paese che sembra voler far tornare la sto­
ria ai tempi del nazionalfascismo: almeno un quinto di tutti i ricercatori scientifi­
ci, molti giovani universitari, molte donne delle classi colte. Adesso Liliana vive a 
Bologna e lavora con varie associazioni femministe a progetti di aiuto per le don­
ne della Bosnia. E molto fiera di partecipare a un circuito di posta elettronica 
120

---

che, attraverso i modem applicati ai computer, ha creato un’inedita rete di comu­
nicazione fra gruppi di pacifisti di vari paesi europei e quelli di Belgrado, fuori 
portata delle orecchie delle varie polizie. “È un piccolo segnale che anche dalla 
Serbia non arrivano solo rumori di guerra”, dice Liliana Radmanovic.
Le streghe di Zagabria
A domandare a Rada Ivecovic, fino a poco tempo fa una delle filosofie più 
note dell’università di Zagabria, a quale etnia appartiene, si ottiene una risposta 
quasi infastidita. Perché Rada è una di quelle tipiche intellettuali cosmopolite, 
marxista dissidente durante il regime e ancor più dissidente oggi rispetto alla 
Croazia nazionalista di Franjo Tudjman, per cui queste distinzioni significano po­
co. Tutta la sua vita d’altra parte è un intreccio di cose diverse. Origine croata, 
sposata a un diplomatico musulmano di nascita ma serbo di passaporto, con una 
vita pendolare fra Zagabria, dove insegnava filosofie orientali, e Belgrado, dove 
viveva il marito, Rada aveva sempre pensato che la sua patria fosse il mondo.
Con la guerra, anche la sua vita è andata in pezzi. Come Liliana, 
l’infermiera di Belgrado, anche lei ha scelto di andarsene. Adesso è esule a Pa­
rigi, ha lasciato la sua cattedra universitaria. E il suo nome, assieme a quello di 
altre quattro scrittrici e giornaliste di Zagabria, è entrato a far parte della lista 
delle “cinque streghe”, delle “femministe che stuprano la Croazia”, come ha 
scritto il popolare settimanale Globus.
Racconta Rada Ivekovic: “Quando in Croazia era cominciato a montare il 
121

---

nazionalismo, era successa una cosa curiosa: a prendere pubblicamente posizio­
ne contro questo rimpicciolimento dell’orizzonte umano, contro la riduzione 
della cultura a pochi e improvvisati simboli nazionali, erano state soprattutto le 
donne intellettuali, le artiste. Bisogna dire che da noi c’era sempre stata una cer­
ta diffidenza verso le donne che pensano, perché la società era rimasta patriarca­
le, nonostante qualche riverniciatura. La rabbia è esplosa quando si sono sentite 
voci come quella di Dubravka Ugresic, la scrittrice più conosciuta e tradotta 
all’estero, fonte fino a quel momento di orgoglio nazionale, che denunciava co­
me dalle biblioteche stessero sparendo gli autori serbi e quelli croati antifascisti. 
0 quando una giornalista nota come Jelena Lovric aveva attaccato il regime di 
Tudjman, sostenendo che nella sostanza il nostro Stato non era molto diverso da 
quello di prima. La guerra e le sue violenze avevano cancellato in Croazia ogni 
capacità di distinguere, ogni pluralismo nel pensiero, nella cultura”.
Con il pretesto dell’esclusione della Croazia da un premio letterario in­
ternazionale, motivata dalla mancanza di libertà di stampa, aveva preso il via la 
campagna contro le intellettuali che avevano osato esprimere posizioni critiche.
Le scrittrici Slavenka Draculic e Dubravka Ugresic, le giornaliste Vesna 
Kesic e Jelena Lovric, oltre alla stessa Rada Ivekovic, erano state fatte oggetto di 
attacchi furibondi dei principali giornali, culminati in un articolo del settimana­
le più diffuso, Globus, che dava la lista di nomi, cognomi, etnie e indirizzi di casa 
delle “cinque streghe”, sostenendo la tesi di un “complotto femminista per in­
fangare la Croazia”. Da allora nessuna è più riuscita a pubblicare una riga, tutte 
sono state messe al bando, spesso criticate duramente anche da conoscenti e 
amici. Secondo Rada questa involuzione è stata via via accentuata dallo stato di 
122

---

guerra. “La struttura sociale si era modificata di giorno in giorno, cristallizzan­
dosi attorno a nuove categorie: quella dei profughi, che suscitano sempre mag­
gior preoccupazione e fastidio, e quella dei guerrieri, in cui si incarnano i miti 
nazionalistici. La pulizia etnica è completata da quella ideologica. In Croazia, 
come nelle altre repubbliche della ex Jugoslavia, chi vuole continuare a fare una 
vita normale deve adeguarsi al nazionalismo locale, ripetere formule, slogan”. E 
anche per questo che Rada Ivecovic ha fatto la difficile scelta di andarsene da 
un’università dove la libertà d’insegnamento era sempre più precaria. Fino a 
quando era stato ancora possibile aveva fatto parte di una specie di opposizione 
transnazionale delle donne dei tre Paesi in guerra, Croazia, Bosnia e Serbia. 
“Un colpo molto duro a questo lavoro è venuto dall’interruzione delle linee te­
lefoniche fra una nazione e l’altra. E stato un fatto reale e simbolico assieme, 
che ha rinchiuso ciascuna dentro i suoi confini”. Rada Ivecovic pensa che se tut­
to questo non fosse successo avrebbe forse potuto esserci un’opposizione comu­
ne della ex Jugoslavia gestita dalle donne.
“La guerra ti impregna il sonno di visioni da incubo, di corpi smembrati, 
e ti ritrovi a fantasticare sulla tua stessa morte. In guerra cambia totalmente sia 
la nostra concezione della vita, sia ciò che riteniamo essenziale. Le cose più sem­
plici non hanno più lo stesso peso o lo stesso significato. A questo punto sai che 
la guerra ha raggiunto anche te”. Slavenka Drakulic, una delle “cinque streghe” 
di Zagabria, è un personaggio estremo, che dà il meglio di sè in situazioni estre­
me. Giornalista affermata, questa quarantacinquenne con una faccia e un porta­
mento da attrice di teatro era diventata scrittrice per raccontare una sua espe­
123

---

rienza di malattia, a cui era riuscita a sopravvivere quasi miracolosamente. E 
adesso è stata fra le prime a prendere la parola su questa guerra che le è scop­
piata in casa e che l’ha fatta rientrare precipitosamente dagli Stati Uniti, dove 
ormai passava molto del suo tempo. Seguendo un percorso inverso a quello del­
la sua amica Rada Ivecovic e di tante altre, Slavenka è tornata anziché andarse­
ne. Eppure non si può dire che in Croazia abbia vita facile. I suoi libri più recen­
ti, compresa la raccolta di saggi che ha dedicato alla guerra, Balkan Express, tra­
dotti anche in Italia, a Zagabria sono all’indice. A chiederle il perchè di questo 
ritorno, Slavenka fa capire, nel suo linguaggio nervoso e immaginifico, che quel 
che l’ha maggiormente riavvicinata alle sue radici è stata la cecità deH’America, 
e ancor più dell’Europa, nei confronti della ex Jugoslavia.
“L’idea dominante è che i Balcani non hanno niente a che fare con l’Oc- 
cidente. I loro abitanti sarebbero dei selvaggi con il coltello fra i denti, che si so­
no scannati durante la seconda guerra mondiale e che quindi possono conti­
nuare a farlo anche oggi. Se è impossibile decifrare questo conflitto tribale, ra­
gionano gli occidentali, è inutile intervenire.
Tutto questo è molto comodo e all’apparenza è rassicurante, ma è estre­
mamente miope. Se non riesci a capire le ragioni degli altri, nemmeno di chi ti 
sta a un’ora d’aereo, non resterà che costruire un altro muro di Berlino che se­
pari i Balcani dal resto dell’Europa. Questo è il futuro che si prepara”.
Sui maggiori giornali americani, da Time a The Nation, Slavenka ha cercato 
di spiegare che questa guerra prima di tutto è una conseguenza della caduta del 
blocco comunista. “La speranza che il socialismo reale potesse finire tranquilla­
mente, senza grandi sommovimenti, era semplicemente stupida. Erano degli 
124

---

sciocchi tutti quegli occidentali che alla caduta del muro di Berlino si erano but­
tati in un ottimismo da rotocalco. Come ha detto anche Adam Micnick in Polo­
nia, il nazionalismo può essere la fase estrema dei regimi comunisti”.
Ma la polemica di Slavenka va soprattutto verso tutti quegli intellettuali 
europei che hanno taciuto sulla guerra alle porte di casa loro. “Rifugiandosi die­
tro luoghi comuni penosi, come quello della crudeltà slava, non hanno voluto 
vedere le cause vere di una guerra che appartiene al passato ma che coinvolge 
un’intera generazione di giovani cresciuta nell’ottica dell’occidente, di Madon­
na e della Coca Cola. Qualcuno invece ha aperto bocca per dire solenni scioc­
chezze, come Peter Handke che ha parlato della sua nostalgia per la vecchia Ju­
goslavia così gradevole e ordinata... ”.
Slavenka polemizza anche con molte delle analisi che sono state fatte sul­
lo stupro etnico. Femminista quando ancora all’Est questo termine era tabù 
(era stata fra le fondatrici di uno dei gruppi più interessanti, Donne e Società), 
ritiene sbagliate le analisi come quella fatta da Susan Bronwiller su Newsweek, se­
condo cui gli stupri sono un’inevitabile conseguenza della guerra. “Quel che 
viene fatto alle donne nella ex Jugoslavia è parte integrante del progetto di puli­
zia etnica messo a punto a tavolino dai serbi di Milosevic, che ha preso di mira 
anche la vulnerabilità del corpo femminile per raggiungere il suo scopo. Sarà 
impossibile fermare gli stupri se viene lasciata mano libera alla pulizia etnica o 
addirittura si arriva a darle un riconoscimento di fatto”.
Incontrando molte donne violentate per poi poter tradurre in scrittura le 
loro storie, Slavenka è stata colpita in particolare dal tema della maternità per 
stupro. “Molte bosniache mi hanno detto che se dovessero essere costrette a 
125

---

mettere al mondo un bambino in questo modo lo ucciderebbero. E questa mi è 
sembrata la cosa più terribile, il vero culmine della pulizia etnica: mettere una 
madre nelle condizioni di dover sopprimere il proprio figlio. E la perfetta me­
tafora della massima violenza a una donna. Mi chiedo come tante occidentali, 
tante donne così pronte a produrre teorie, possono continuare a tacere o a pen­
sare che tutto questo non le riguarda”.
126

---

Cap. Vili
SEMI DI PACE: IL VOLONTARIATO
Quando si parla in Italia degli orrori della guerra in Bosnia Erzegovina, si 
suscita spesso negli interlocutori sorpresa e raccapriccio raccontando episodi 
che i giornali vanno pubblicando da mesi. Come se persone, pur abituate a de­
dicare interesse alla vita civile, preferissero non conoscere le sofferenze terribili 
provocate dalla guerra della porta accanto. Come un istintivo chiudere gli occhi 
davanti all’orrore per il senso d’impotenza che ci assale: se non possiamo ferma­
re la carneficina che avviene a tre ore da casa nostra, meglio allora non sapere.
Non abbiamo potuto o non abbiamo voluto fermare la carneficina? I pa­
reri, come si sa, sono discordi. Gli stati maggiori d’Europa hanno concordemen­
te risposto: non si poteva. A meno di non voler rischiare un altissimo numero di 
vite, pagare costi astronomici e di mettere in conto una probabile vietnamizza- 
zione del conflitto. Troppi i fronti, troppi i nemici, troppo coinvolta nella guerra 
la popolazione civile, troppo montuoso il territorio, troppo esperte nella guerri­
glia le bande armate agli ordini di questo o quel capitano, indipendente da 
qualsiasi autorità centrale. Una forza d’interposizione credibile avrebbe dovuto 
127

---

essere composta da alcune centinaia di migliaia di uomini (chi diceva duecento, 
chi diceva cinquecento) e restare sul posto chissà quanto tempo per impedire al­
la guerra di riaccendersi alla prima occasione. Ma la signora Thatcher, come i fi­
losofi Karl Popper, Bernard Henry Lévy e André Glucksmann e molti intellettua­
li che hanno sempre fatto professione di pacifismo, non sono stati convinti da 
queste argomentazioni: per loro si doveva e si poteva fermare l’eccidio della po­
polazione civile.
Il mancato intervento dell’Europa e della Nato ci viene continuamente 
rimproverato dai musulmani e, in parte, dai croati che ci accusano di cinismo, di 
pilatismo: o che semplicemente si meravigliano che il mondo occidentale con i 
suoi potenti mezzi non sia intervenuto subito a salvare gli innocenti e a ristabili­
re l’ordine internazionale.
La diplomazia degli stati ha certamente molti errori da rimproverarsi: la 
sottovalutazione della politica aggressiva di Milosevic, l’imposizione di un em­
bargo delle armi che in pratica ha danneggiato solo i musulmani, raffrettato 
riconoscimento delle repubbliche nate dalla dissoluzione della Jugoslavia, ciò 
che ha dato alla propaganda serba l’alibi per montare il complesso degli asse­
diati. A prescindere dagli errori effettivamente compiuti e dalla reale difficoltà 
d’intervenire, politicamente e militarmente, la diplomazia occidentale ha dato 
la sensazione di essere incerta, contraddittoria, impotente e ha creato delusio­
ne e rancore.
Ma là dove la politica non arriva, osa spingersi invece lo spirito umanitario, 
che non perde tempo a fare i conti dei vantaggi e delle perdite che possono deri­
vare da un’impresa arrischiata. Nella ex Jugoslavia sono arrivati volontari da ogni
128

---

parte d’Europa, ma l’Italia delle cento città (e quindi dei cento comitati di solida­
rietà) si è prodigata con uno slancio che appare miracoloso, se si pensa che viene 
da un paese in crisi in cui le strutture burocratiche sembrano inceppate.
Il fai-da-te del volontariato
Altri paesi europei hanno inviato strutture efficienti, bene organizzate e 
lautamente finanziate, guidate da piccoli gruppi di volontari debitamente adde­
strati: basti citare, per tutti, i francesi Médecins sans frontières e Médecins du 
monde; o addirittura la società inglese degli Amici degli zoo, che ha mandato 
nelle zone di guerra una veterinaria (ovviamente equipaggiata di elmetto e giub­
betto antiproiettile) per salvare gli animali, altrimenti condannati a morire di fa­
me. Dall’Italia si è mossa invece quella che si avrebbe voglia di chiamare un’ar­
mata Brancaleone di volontari, se questo termine non facesse torto alla serietà 
del loro impegno, alla competenza che si sono conquistati sul campo, al loro co­
raggio che non andava in cerca di riconoscimenti. La chiameremo dunque non 
armata ma esercito del fai-da-te degli aiuti umanitari: costituito da molti gruppi 
grandi e piccoli (questi ultimi nati sotto la spinta emozionale delle notizie che 
arrivavano dalla guerra nella ex Jugoslavia e composti magari da tre o quattro 
persone), spesso consorziati tra loro per dare vita a progetti mirati, decisi a sor­
vegliare direttamente l’arrivo a destinazione degli aiuti disponibili e capaci di 
raccogliere finanziamenti consistenti.
Mai come in questa occasione della guerra nella ex Jugoslavia è apparsa 
129

---

stridente la discrasia tra la generosità e l’efficienza del paese reale e l’apatia e 
l’inerzia del governo. Nel maggio 1992 sono stati stanziati per decreto (poi con­
vertito nella legge 390) 125 miliardi di aiuti alla ex Jugoslavia: ma nel giugno ’93 
risultavano spesi solo 75 miliardi, dei restanti 50 il governo non aveva ancora de­
ciso cosa fare. Nè si era pensato di impegnare il gettito dell’8 per mille di com­
petenza dello stato (è la quota che paghiamo con il 740 “per fini sociali e umani­
tari”) , che pure prevede tra i suoi scopi istitutivi gli interventi straordinari a favo­
re dei rifugiati. E l’Italia ci fa una ben magra figura nell’accoglienza dei profu­
ghi: noi ne abbiamo accolti nel primo anno di guerra 10.980, mentre la Svizzera 
ne ha ospitati 73.000, l’Austria 80.000, la Germania 300.000.
In contrasto con questa politica della tirchieria e della disattenzione del 
potere centrale, spiccano la generosità e la rapidità d’intervento delle iniziative 
private, spesso in collaborazione con gli enti locali. Il Consorzio Italiano di Soli­
darietà, costituitosi nel maggio ’93 come organismo di coordinamento e di servi­
zio per tutte le associazioni che operano nella ex Jugoslavia, ha calcolato che nel 
’92 settemila persone hanno dedicato almeno una settimana della loro vita alle 
popolazioni della ex Jugoslavia; dall’Italia sono partiti ottocento convogli di aiuti 
umanitari raccolti da privati e le sole associazioni di volontariato bolognesi han­
no offerto più di nove miliardi.
Caratteristico di questa ondata di solidarietà suscitata dalla guerra balcani­
ca è stato il fiorire di piccole associazioni spontanee, che hanno fatto interventi 
mirati, rapidi e anche fantasiosi. La “diplomazia dei popoli”, attenta non solo ai 
bisogni ma anche alla costruzione di rapporti e di relazioni stabili tra comunità 
diverse, ha dato vita a molte iniziative di carattere permanente. Così, per fare 
130

---

qualche esempio, il Lions Club di Lucca ha adottato il comune di Drvish, il Co­
mitato di solidarietà di Ivrea ha adottato la città di Mostar, dove ha inviato otto 
Tir carichi di aiuti, raccolti grazie al contributo di tutti i lavoratori della città che 
hanno rinunciato a una giornata di paga; l’Associazione per la Pace di Treviso so­
stiene quasi interamente il villaggio del bambino di Novi Sad, dove sono ospitati 
orfani di tutte le etnie; un gruppo di associazioni delle Marche e dell’Abruzzo, 
che vede unite sigle tradizionali come Arci e Caritas con altre cresciute recente­
mente come “Dai ruote alla pace”, gestisce il campo profughi di Posusje, in Bo­
snia Erzegovina; il Comitato di Piacenza sostiene quello di Buja, in Venezia Giu­
lia; Spazio pubblico delle donne di Bologna è nato con l’idea di fare un “lavoro 
di spola” fra le donne coinvolte nel conflitto e mantenere rapporti stabili in vista 
della realizzazione di un progetto impegnativo: quello di costruire quattro case 
per le donne vittime delle violenze, sia sessuali che di ogni altro tipo, a Tuzla, Pri­
stina, Zagabria e Pancevo. Dice Raffaella Lamberti, che ne è l’animatrice insieme 
con Lalla Golfarelli: “Siamo partite dall’idea che le donne non sono di per sè 
portatrici di pace, ma hanno una storia di mediazioni che le contraddistingue”.
Diversi gruppi, memori del proverbio cinese sulla pesca, oltre ai pacchi di 
generi alimentari, hanno inviato sementi e attrezzi agricoli per far ripartire 
l’agricoltura nelle zone devastate dalla guerra. Lo hanno fatto, tra l’altro, i volon­
tari di Gambettola, in Emilia Romagna, con il Progetto Agricoltura ed il Comita­
to Cervia-Bosnia Erzegovina. A Milano è nato invece “Telefonski Most”, un ponte 
telefonico che consente di riallacciare i rapporti fra le famiglie separate, rapporti 
che il folle nazionalismo dei contendenti avrebbe preferito sopprimere. Nel 1992 
sono stati infatti interrotti i collegamenti telefonici tra Slovenia e Croazia da una 
131

---

parte e Serbia dall’altra e quelli della Bosnia verso altri stati. Grazie a Telefonski 
Most chi chiama dalla ex Jugoslavia, regolarmente collegata con l’Italia dalla te­
leselezione, chiede al volontario di servizio di comporre il numero desiderato e 
questi commuta unendole (grazie a un dispositivo messo a punto dalla Sip) le 
due linee da e per l’estero. La telefonata per l’Italia è a carico di chi chiama, 
quella verso l’estero a carico di Telefonski Most. La crudeltà dell’embargo telefo­
nico, che in piena guerra ha lasciato senza notizie gli uni degli altri genitori e fi­
gli, fratelli e sorelle, amanti e amici è provata da un semplice dato: in meno di ot­
to mesi il ponte telefonico di Milano ha ricevuto due milioni di chiamate.
Le iniziative di solidarietà verso la gente della ex Jugoslavia sono nate 
spesso, come si è detto, dall’impegno di poche persone che hanno mobilitato 
coscienze, raccolto fondi, organizzato il lavoro di altri, convinto chi era tiepido a 
partecipare. Così, ad esempio, a Senigallia in provincia di Ancona, l’Associazio- 
ne per la Pace, le Donne in nero, Insieme per la Pace e “Time for Peace” hanno 
organizzato l’ospitalità presso famiglie di bambini provenienti dal campo profu­
ghi di Gradac per una vacanza estiva di tre settimane: i volontari si sono incarica­
ti dell’organizzazione della giornata dei piccoli ospiti con gite, giochi, attività ri­
creative e didattiche, mensa; alle 17,30 i bambini tornavano alle famiglie affida­
tane.
Un altro punto in comune del nuovo volontariato italiano è quello di vo­
ler gestire direttamente gli aiuti, portandoli a destinazione: come si è visto in oc­
casione della tragica fine dei tre volontari Sergio Lana, Fabio Moreni e Guido 
Puletti. In genere comunque i gruppi di solidarietà si appoggiano ad alcuni refe­
renti locali: croati o bosniaci in grado di parlare l’italiano, il più delle volte per- 
132

---

sone già inserite in organizzazioni di soccorso. Accade però talvolta che il refe­
rente sia un outsider, che i casi della vita hanno condotto in quei disgraziati pae­
si e che ha deciso di impegnarsi a lenire le sofferenze intorno a sè: è il caso di 
Bruno Zanin, attore noto negli anni settanta per aver interpretato la parte di 
Fellini giovane in Amarcord, diventato poi il responsabile dei rifornimenti ali­
mentari del villaggio di Gradacac. Zanin, andato in Jugoslavia come turista nel 
1992, era stato assalito e depredato da una banda armata, probabilmente di cet­
nici, ed i musulmani di Gradacac lo avevano soccorso e ospitato. Trovatosi una 
prima volta casualmente a fare da tramite con una missione umanitaria italiana, 
ha poi finito per diventare il trait-d’union tra la comunità Emmaus di Villafranca 
veneta ed il villaggio musulmano che gli affidava la guida di una colonna di ca­
mion con i quali attraversa zone di guerra, di notte a fari spenti, per arrivare fi­
no a Spalato. E Zanin non è più tornato in Italia.
Alex di Karlovaz
Karlovaz, a una quarantina di chilometri da Zagabria, è diventata nota 
nelle zone occupate dai serbi, come il porto della salvezza e la porta dell’Euro­
pa. Per i bosniaci che la Croce e la Mezzaluna Rosse liberavano dai lager serbi, il 
campo di transito, istituito in una vecchia caserma asburgica di questa cittadina 
a quattro chilometri dal fronte, significava la garanzia della sopravvivenza e di 
un futuro di dignità umana.
Sui duemila relitti umani che hanno vissuto tutti gli orrori di questa guer­
ra veglia una giovane donna italiana: Alessandra Morelli, officer dell’Alto Com­
133

---

missariato delle Nazioni Unite per i Rifugiati, diventata responsabile di un cam­
po di transito istituito per durare due settimane e mezzo e poi diventato perma­
nente. In questo campo hanno soggiornato migliaia di persone, liberate dalle 
organizzazioni umanitarie o arrivate a piedi, con marce estenuanti, dopo aver 
comprato la libertà con l’oro o con i marchi tedeschi: la maggior parte di loro 
ha potuto ricongiungersi a famigliati che la guerra aveva disperso, altri sono sta­
ti avviati in campi profughi all’estero.
Dalle otto e mezzo di mattina alle otto di sera Alessandra Morelli è tra i ri­
fugiati ad ascoltare, rincuorare, provvedere. Ricorda i nomi di tutti, o quasi, ha 
imparato un po’ di serbo-croato e, dove non arriva con quel che sa di questa lin­
gua difficile, si esprime in francese o in inglese che qualche funzionario del 
campo o giornalista in visita si presta a tradurre. I problemi sono infiniti e sem­
pre nuovi: dopo i timori dello sfondamento del fronte poco distante, dopo l’epi­
demia di salmonellosi, nel maggio ’93 c’è stato un tenace, e allora inspiegabile 
per i visitatori stranieri, sciopero della fame. Duecento profughi che volevano ve­
dersi riconosciuto lo status di ex-prigionieri (che permette di essere accolti in 
campi all’estero) invece di quello di rifugiati, si rifiutavano di andare nell’isola 
di Obornian, vicino a Sebenico, per le interviste personali che avrebbero per­
messo ai funzionari delle Nazioni Unite di avallare le richieste. Invano la Morelli 
girava per il campo spiegando che si trattava di formalità burocratiche: i musul­
mani guardavano la bandiera azzurra dell’Onu che sventolava all’ingresso della 
vecchia caserma e ripetevano con ostinazione “che vengano qui”. Avevano sem­
plicemente paura dei croati, paura di uscire dall’ombrello protettivo delle Na­
zioni Unite: si capì che era una paura non illogica qualche giorno dopo, con il 
134

---

voltafaccia di Mostar e con la rivelazione del piano di spartizione della Bosnia 
tra serbi e croati ai danni dei musulmani,
Alessandra Morelli, che tutti chiamano familiarmente Alex, è figlia di un 
dirigente dell’Alitalia, è nata a Roma ed è cresciuta in Giappone, India, Brasile, 
Africa, Grecia: ha fatto le scuole francesi, l’università italiana ed è stata per sette 
anni suora francescana. Un’esperienza che non rinnega (dice solo, con sempli­
cità: “Era molto dura la privazione affettiva”) e che le ha lasciato la motivazione 
centrale della sua vita, quella di dedicarsi ai rifugiati e agli immigrati. Dice la 
Morelli che in un mondo segnato dalle migrazioni di massa e dai conflitti etnici 
il problema dei profughi è purtroppo destinato a farsi sempre più serio: “I pro­
fughi hanno bisogno di una solidarietà speciale, è molto importante che si per­
metta loro di ritrovare la dignità umana attraverso il lavoro. Ricordiamoci che 
sono persone alle quali, anche dopo la liberazione dai campi di concentramento 
o dalle città assediate, viene negato l’elementare diritto di gestire la loro vita, di 
vivere dove vogliono e con chi vogliono”.
E la solidarietà richiesta da questa Florence Nightingale in jeans e scarpe 
da tennis non è mancata: i volontari sono spesso arrivati con furgoni carichi di 
indumenti, alcune famiglie bosniache hanno preso la via dell’Italia, ospiti di fa­
miglie italiane, e la vita dei bambini del campo di Karlovaz è stata meno tetra 
grazie alla sala-nido attrezzata con la donazione di un gruppo di Ancona e 
all’area-giochi allestita davanti alla vecchia caserma per iniziativa di un gruppo 
di Firenze.
135

---

Se il mondo sapesse
Nell'opera capillare di soccorso alle popolazioni della ex Jugoslavia sono 
in prima linea le donne (come del resto in tutte le altre forme di volontariato), 
ma la partecipazione alle iniziative è spesso corale, di intere famiglie. Né sono 
solo giovani coloro che si mettono in macchina per accompagnare i convogli a 
buon fine: non ci sono limiti di età per le persone che ogni settimana sono di­
sposte a rischiare la vita per arrivare in Bosnia.
Basterà questa somma di slanci individuali ad assolverci davanti al tribu­
nale della storia?
A proposito di volontariato, spesso viene formulato un interrogativo in­
quietante: gli aiuti umanitari non prolungano forse gli assedi e le battaglie, non 
differiscono forse, senza evitarla, la fine di un popolo e di un paese?
Domanda terribile, risposta forse impossibile. Resta, a nostro giudizio, il 
dovere inderogabile di aiutare con ogni mezzo coloro che sono scampati alle 
carneficine e ai campi di concentramento, i profughi, le donne che hanno subi­
to le violenze sessuali e psicologiche che abbiamo descritto. Ed in questo settore 
il governo italiano sta facendo molto poco, vergognosamente poco.
Un’altra questione aperta - e chissà se sarà mai possibile dare una risposta 
- è quella dell'intervento militare. Dovevamo imporre la pace con la forza delle 
armi, rischiando un nuovo Vietnam nel cuore dell’Europa, oppure fare (come 
abbiamo fatto) la figura delle tigri di carta che hanno assistito impassibili ad un 
genocidio, assicurando così automaticamente per il futuro l’impunità a tutti co­
loro che vorranno imporre il torto con la forza delle armi?
136

---

Come abbiamo già detto in precedenza, tutte le parti in conflitto hanno 
compiuto massacri, torture, stupri e saccheggi, ma i serbi ne hanno commessi in 
numero certo molto maggiore e li hanno razionalmente preordinati per impos­
sessarsi di una regione e cacciarne i suoi abitanti.
L’atroce espressione “pulizia etnica” ha le sue radici nei miti balcanici del­
le stirpi guerriere: nelle antiche ballate popolari serbe gli sgozzamenti dei tur­
chi, gli squartamenti degli ebrei, l’incendio dei villaggi, il lento rogo dei neonati 
fanno da sfondo alle imprese di Marko, eroe nazionale serbo, che non esita a 
troncare le braccia e a strappare gli occhi alla fanciulla che si rifiuta di sposarlo. 
Ma tra il 1941 e il 1944 gli ustascia del regime profascista croato di Ante Pavelic 
chiamarono “pulizia etnica” le stragi compiute nei confronti dei serbi, nel corso 
delle quali imitarono per ferocia gli eroi delle antiche ballate, che a loro volta 
avevano mutuato certi costumi dei dominatori ottomani.
L’innovazione terribile di questa guerra è stato l’uso scientemente finaliz­
zato a fini terroristici di atti di ferocia, tra cui lo stupro di gruppo e in pubblico, 
che erano nella memoria storica dei serbi. Queste azioni organizzate e sistemati­
che sono state commesse dalle forze di polizia, dalle forze militari e paramilitari 
e facevano parte evidentemente di un modello di conflitto in cui le intimidazio­
ni erano volte a far fuggire musulmani e croati dalle loro zone di residenza.
Sulle responsabilità dei serbi nell'uso terroristico dell’arma dello stupro, 
riteniamo che non possa più sussistere alcun dubbio. Restano, come abbiamo vi­
sto, altri dubbi, altri interrogativi posti dalla guerra nella ex Jugoslavia, ai quali 
questo libro non sa dare risposta, così come non propone soluzioni per i molti 
problemi che restano aperti.
137

---

Con questo lavoro ci siamo solo riproposte di aprire una finestra su una 
realtà che ci è geograficamente vicina e dalla quale la maggior parte degli italia­
ni preferisce distogliere l’attenzione. E una realtà di spaventosa ferocia ed il solo 
apprendere, attraverso la lettura, i modi in cui si esprime può risultare duro e 
difficile. Ma farla conoscere nella sua terribilità quotidiana ci è sembrato un atto 
dovuto non solo al nostro mestiere di giornaliste ma anche alla speranza, ancor­
ché illusoria, delle donne che hanno raccontato la loro storia e che tante volte 
hanno ripetuto: “Se il mondo sapesse...”.
138

---

Nota
I capitoli II, III, VI, Vili sono stati curati da Elena Doni.
I capitoli I, IV, V, VII sono stati curati da Chiara Valentini.
Le testimonianza raccolte o trascritte da Elena Doni sono:
Seiima
pag. 27
Zilhada
Pag-
33
Mirsada
" 43
L. L.
II
51
Azra
" 53
Suada Ramie
II
56
Enisa
" 67
Jadranka
II
76
Suada Selimovic
" 109
Alessandra Morelli
II
133
Le testimonianze raccolte o trascritte da Chiara Valentini sono:
Sevla Avdic
pag- 23
Beshina Korupovic
pag. 25
Vasva Hogdic
" 30
Nisveta
" 
41
Aisha
" 61
Tania
" 
73
Nusreta
" 86
Ivana
" 
94
Aida
" 107
Marina Mustovic
" 
116
Liliana Radmanovic
" 119
Rada Ivekovic
" 
121
Slavenka Draculic
" 122
Per i nomi di luoghi e di persone è stata seguita la grafia prevalente nei gior­
nali italiani.
139

---

Rapporti e documenti internazionali consultati
«Delitti di guerra in Bosnia Erzegovina», primo rapporto di Helsinki Watch, 
New York, agosto 1992;
Primo rapporto di Tadeusz Mazowiecki alle Nazioni Unite, agosto 1992;
Rapporto della missione della Csce in Bosnia Erzegovina, settembre 1992;
Rapporto di «Tresnjevka», organizzazione femminista croata, sullo stupro et­
nico, settembre 1992;
«Bosnia Erzegovina, flagranti attentati ai diritti fondamentali dell’uomo», 
rapporto di Amnesty International, ottobre 1992;
«Rapporto sul procedimento di pulizia etnica nella regione di Prijedor», del 
gruppo di lavoro della commissione Onu per i diritti dell’uomo presieduta 
da Louis Joinet, ottobre 1992;
Secondo rapporto di Tadeusz Mazowiecki alle Nazioni Unite, ottobre 1992;
140

---

Terzo rapporto di Tadeusz Mazowiecki all’Assemblea Generale e al Consiglio 
di Sicurezza delle Nazioni Unite, novembre 1992;
«Rapporto sulla situazione dei rifigiati e dei profughi nell’ex Jugoslavia», 
della missione di studi del Consiglio d’Europa, novembre 1992;
Terzo rapporto del governo degli Stati Uniti al Consiglio di Sicurezza delle 
Nazioni Unite sulle violazioni delle leggi umanitarie e delle Convenzioni di 
Ginevra nella ex Jugoslavia, noverrtbje 1992;
«Rapporto di Médicins sans Froniierés sul processo di pulizia etnica nella zo­
na di Kozarac», dicembre 1992; •
«Lo stupro e il concepimento forzato usati per la prima volta come arma di 
guerra nella storia militare moderna», del Comitato Cap Anamur (comitato 
medico tedesco), dicembre 1992;
Primo rapporto della missione Warburton alla Comunità europea sul tratta­
mento delle donne musulmane nell’ex Jugoslavia, gennaio 1993;
«Stupri e violenze sessuali praticati dalle forze armate in Bosnia Erzegovina», 
rapporto di Amnesty International, gennaio 1993;
Quarto rapporto di Tadeusz Mazowiecki alle Nazioni Unite, febbraio 1993;
141

---

Secondo rapporto della missione Warburton sullo stupro delle donne musul­
mane nella ex Jugoslavia, febbraio 1993;
«Le livre noir de l'ex Yougoslavie», a cura del “Nouvel Observateur” e di Re­
porters sans frontières, marzo 1993;
«War Crimes in Bosnia Hercegovina», vol. II, a cura di Helsinki Watch, aprile 
1993;
142

---

Indice
La guerra della porta accanto di E. Doni.......................................... pag. 
7
Se il mondo sapesse di C. Valentini........................................... » 9
Cap. I - Pulizia Etnica.......................................................................... » 
15
Cap. II - Il silenzio delle innocenti..................................................... » 
33
Cap. Ill -1 figli dell'odio..................................................................... » 
59
Cap. IV -1 due gironi del lager............................................................ » 
69
Cap. V - Sarajevo tradita...................................................................... » 
91
Cap. VI - Nelle città assediate.............................................................. » 105
Cap. VII - Non solo rumori di guerra.................................................. » 115
Cap. Vili - Semi di pace: il volontariato.............................................. » 127
Nota...................................................................................................... » 139
Documenti consultati ......................................................................... » 140
143

---

VOLUMI GIÀ PUBBLICATI
Nuccia Cesare, Amori a braccio.
Felicia Bartolotta Impastato, La mafia in casa mia.
Bamboo Hirst, Inchiostro di Cina.
Franziska zu Reventlow, Da Paul a Pedro. Amouresken.
Giovanna Cirillo Rampolla, Suicidio per mafia.
Maria Pia Simonetti, « ...Neanche Guido da Verona».
Franca Rossi, Feroce come una fiaba.
Aurelio Grimaldi, Meri per sempre.
Frances Elliot, Milady in Sicilia.
Marina Pino, Le signore della droga.
Ana Maria Moix, Le virtù pericolose.
Marinella Fiume, Vita di Oraria.
Michele Ferriera, Orlando - Intervista al sindaco di Palermo.
Paola Gallo Jarre, La donna dal quadro sottobraccio.
Cahiers de doléances - Donne e rivoluzione francese.
Griseldis Fleming, Nel cuore blu del ramarro.
Anna Puglisi, Sole contro la mafia.
Maria Rosa Cutrufelli, La Briganta.
Amelia Crisantino, Cercando Palermo.
Toni Maraini, La Murata.
Anna Maria Scaramuzzino, Verde duomo.
Processo a Madame Bovary
Amelia Crisantino, Ho trovato l'Occidente...
Vera Pegna, Tempo di lupi e di comunisti.
Giuseppe Cantavenere, Rosa Balistreri.
Jenny Diski, Nonentity.
Elettra Testi, La sorella - Vita di Paolina Leopardi.
Sandra Rizza, Una ragazza contro la mafia - Rita Atria, morte per solitudine.
Soumaya Naamane Guessous Al di là del pudore

---

Nella collana I DIARI:
Sistina Fatta della Fratta, Quando si cantava “Giovinezza'.
Renata Vaschette, Paura.
Lisli Basso Carini, Io Tu.
Johanna Schopenhauer, Caro Arthur.
Kàthe Kollwitz, Voglio segnare questo tempo.
Nella collana I SAGGI:
Ida Fazio, La signora dell'oro.
Jane Schneider, La vigilanza delle vergini.
Rosalba Piazza, Adamo Èva e il serpente.
Giovanna Fiume, Onore e storia nelle società mediterranee.
Daniela Corona, Donne e scrittura.

