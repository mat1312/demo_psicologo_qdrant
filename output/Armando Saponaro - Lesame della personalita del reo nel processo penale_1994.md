# THE AMERICAN UNIVERSITY WASHINGTON D.C.

UNIVERSITÀ DEGLI STUDI DI BARI
Criminologia Psicologia Vittimologia
collana diretta da
Guglielmo Bellelli - Franco Saponaro- Emilio Viano
ARMANDO SAPONARO
l'esame della personalità del reo 
nel processo penale
Evoluzione, involuzione, modelli alternativi, prospettive
w
CACUCCI EDITORE - BARI

---

CRIMINOLOGIA PSICOLOGIA VITTIMOLOGIA
Collana diretta da GUGLIELMO BELLELLI - FRANCO SAPONARO - EMILIO VIANO
COLLANA:
1. Franco Saponaro, Dignità umana e istituzione negata - Compatibility between 
imprisonment and disease: the acquired immunodeficiency syndrome, 1994.
2. Armando Saponaro, L’esame della personalità del reo nel processo penale. 
Evoluzione, involuzione, modelli alternativi, prospettive, 1997.
QUADERNI DI CRIMINOLOGIA A CURA DI FRANCO SAPONARO
1. Filippo Mancuso, “La crisi della legalità” Lezione magistrale del Ministro di 
Grazia e Giustizia della Repubblica Italiana ai Perfezionandi in Criminologia 
Generale e Penitenziaria. Bari, Aula “Aldo Moro” della Facoltà di Giurispru­
denza, 8 Giugno 1995.
2. Jaime Miguel Peris Riera, La identificacio genetica y los derechos fundamen­
tales - euforia criminalistica y restricciones derivadas del principio de propor­
cionalidad de los sacrificios, 1997.
3. Franco Saponaro, Francesco Sollazzo, Principi di psicologia della scrittura 
e di criminogenesi psicografica, 1997.

---

THE AMERICAN UNIVERSITY WASHINGTON D.C. 
UNIVERSITÀ DEGLI STUDI DI BARI
Criminologia Psicologia Vittimologia 
collana diretta da
Guglielmo Bellelli - Franco Saponaro - Emilio Viano
Armando Saponaro
L’esame della personalità del reo 
nel processo penale
Evoluzione, involuzione, modelli alternativi, prospettive
w
Cacucci Editore - Bari

---

Ristampa dell’edizione del 1997
© 2000 Cacucci Editore - Bari
Ai sensi della legge sui diritti d’autore e del codice civile è vietata la riproduzione di 
questo libro o di parte di esso con qualsiasi mezzo elettronico, meccanico, per mezzo di 
fotocopie, microfilms, registrazioni o altro.
Puglia Grafica Sud - Bari - Via Pasubio 155/A

---

Ad Alex, 
con affetto 
per la confortante fiducia e 
costante collaborazione 
senza cui nei momenti bui 
forse nulla avrebbe visto la luce

---

---

INDICE
Prefazione
Introduzione
CRIMINOLOGIA E PROCESSO PENALE
Parte Prima
EVOLUZIONE
Premessa
Capitolo Primo
I PRODROMI
1.1 L’età arcaica e classica.
1.2 L’avvento del processo inquisitorio ed il diritto intermedio.
1.3 Antecedenti normativi del codice di procedura penale del 
1865.
Capitolo Secondo
I CODICI DEL REGNO D’ITALIA
2.1 II codice di procedura penale del 1865.
2.2 II codice di procedura penale del 1913.
2.3 II progetto Ferri.
Capitolo Terzo
I CODICI DEL 1930
3.11 codici del 1930 e la cosiddetta Terza Scuola.
3.2 La perizia nella formulazione originaria del codice di 
procedura penale 1930.
3.3 Le innovazioni introdotte dalla riforma del 1955.
3.4 L’esame della personalità del reo e l’art. 314 comma 2° 
c.p.p. 1930.
3.5 L’art. 314 comma 2° c.p.p. alla luce della giurisprudenza 
di legittimità e costituzionale.
pag. XI
» 1
» 15
» 17
» 17
» 27
» 39
» 47
» 47
» 64
» 71
» 81
» 81
» 87
» 96
» 103
» 111

---

Vili
INDICE
Capitolo Quarto
LA RIFORMA DEL PROCESSO PENALE 1974-78 
pag. 121
4.1 La legge delega del 1974. 
» 121
4.2 II progetto preliminare del codice di procedura penale del
1978. 
» 125
4.3 La categorizzazione della perizia. 
» 130
4.4 La perizia criminologica. 
» 133
Parte Seconda 
INVOLUZIONE
Capitolo Quinto
LA LEGGE DELEGA, IL PROGETTO PRELIMINARE E 
DEFINITIVO 
» 141
5.1 La legge delega del 1987. 
» 141
5.2 II progetto preliminare ed il progetto definitivo del nuovo 
codice. 
» 146
Capitolo Sesto
IL SISTEMA PROCESSUALE PENALE VIGENTE » 149
6.1 La perizia nel diritto processuale penale vigente: la natura 
giuridica. 
» 149
6.2 La ammissibilità della perizia "criminologica” nel vigente 
codice di procedura penale. 
» 162
6.3 Le discrasie ed i dubbi di legittimità costituzionale. » 175
Capitolo Settimo
L’ESAME DELLA PERSONALITÀ E L’ATTUALE SI­
STEMA SANZIONATORIO 
» 185

---

INDICE
IX
Parte Terza
MODELLI ALTERNATIVI
Capitolo Ottavo
IL MODELLO ANGLOSASSONE 
pag. 195
8.1 II sistema penale. 
» 195
8.2 La struttura del processo. 
» 207
8.3 II regime delle sanzioni differenziate. 
» 214
8.4 II sentencing process. 
» 228
Capitolo Nono
IL MODELLO STATUNITENSE 
» 245
Premessa 
» 245
9.1 La giustizia contrattata: il plea bargaining. 
» 247
9.2 II sentencing process. 
» 250
9.3 II pre sentence investigation report. 
» 258
Parte Quarta
PROSPETTIVE
Capitolo Decimo
IL PARERE CRIMINOLOGICO 
» 263
10.1 Natura giuridica, caratteri, contenuti. 
» 263
10.2 L’opzione processuale bifasica ed il modello anglo­
americano. 
» 274
Capitolo Undicesimo
PARERE CRIMINOLOGICO E SISTEMA PENALE 
» 279
11.1 Le linee delle prospettive di riforma del codice penale. 
» 279
11.2 Parere criminologico e processo penale. 
» 288
Bibliografia 
» 299

---

---

PREFAZIONE
Il sistema di giustizia criminale esiste per compiere diversi 
compiti e raggiungere diversi obiettivi che includono la punizio­
ne, “dare quello che uno si merita”, scoraggiare futuri compor­
tamenti criminali, reintegrazione, riabilitazione, ed accettamento 
della responsabilità individuale. Il principio fondamentale este­
so ed applicato a tutti i criminali è quello della imparzialità ed 
equanimità nell’applicazione della legge e della pena. Conse­
guentemente, ogni decisione del sistema dovrebbe essere presa 
in questo contesto. La punizione è equiparabile al crimine? Il 
criminale riceve quello che si è meritato per aver commesso 
l’offesa? Quando si dovrebbe essere o no clementi? In che 
modo e con quanta precisione si possono predire ed anticipare 
il rischio e la pericolosità futura del reo?
Queste domande basiche ed essenziali sono al centro della 
ricerca e del dibattito internazionale sulla politica criminale e 
costituiscono il nucleo centrale di accese discussioni tra esperti 
ed accademici. Le scienze criminali, tra cui si annoverano la 
criminologia e la vittimologia, concentrandosi sul criminale e 
sulla vittima, cercano di provvedere delle risposte convincenti e 
credibili a questi antichi rebus che assillano l’umanità. Il punto 
centrale dell’interesse delle scienze criminali sono il criminale e 
la vittima. Questo non significa che i fattori sociali e del medio 
ambiente sono dimenticati o che il criminale è considerato la 
“sorgente di tutta la patologia”. Significa invece che il criminale, 
in particolare, serve da fulcro attorno al quale si deve coordina­
re tutto il lavoro di investigazione.
La corrente “classica” e quella “positivistica” della crimino­
logia nacquero dal dibattito che dura da secoli ed attraverso 
molte discipline: gli esseri umani decidono liberamente e volon­
tariamente quello che fanno oppure il loro comportamento è 
determinato da varie condizioni interne ed esterne? La risposta 

---

XII
PREFAZIONE
non è facile, anche se la questione certamente attrae delle rispo­
ste intensamente emotive da parte dei proponenti di una scuola 
o dell’altra. Nel processo evolutivo delle scienze criminali, en­
trambe le prospettive hanno compiuto una funzione vitale, però 
per ragioni molto differenti. La scuola classica è stata molto 
utile ai clinici, ai formulatoti di politica criminale ed a quelli 
incaricati di prendere delle decisioni su dei criminali individuali. 
Il positivismo ha appoggiato invece quelli che conducono delle 
ricerche empiriche sul crimine e sulle sue cause.
E forse venuta l’ora di integrare i due approcci e di armo­
nizzare questi due punti di vista che appaiono a prima vista 
incompatibili. Questo si può fare sottolineando che è l’intera­
zione tra l’individuo ed il suo ambiente sociale che ci aiuta a 
comprendere bene ed a cercare di spiegare l’atto criminale. Gli 
apporti e contributi della sociologia, psicologia, criminologia, 
antropologia criminale, psichiatria, e scienze statistiche sono es­
senziali e molto validi in questo campo. I tre elementi di “con­
dizioni, scelta e conoscimento” sono particolarmente utili per 
comprendere e spiegare l’attività criminale. Per esempio, certe 
condizioni limitano, ma non determinano, le scelte di un indi­
viduo. L’individuo sceglie certe vie di azione e dopo stabilisce 
un sistema cognitivo per dare appoggio e giustificazione alla 
propria decisione ed azione. In altre parole, l’essere umano 
prende attivamente delle decisioni, sceglie di comportarsi in una 
certa maniera, e basa questa scelta su di una certa visione, unica 
anche se imperfetta, del mondo. Questa visione si trasforma in 
uno stile di conoscere la realtà. Una volta che una persona de­
cide di commettere un crimine, che sia un evento isolato o parte 
di uno stile di vita, deve trovare una maniera di giustificare e 
scusare questo comportamento attraverso lo sviluppo di uno 
stile caratteristico di pensare e di conoscere.
Così il collegamento “condizione, scelta, conoscimento” è 
fatto e rappresenta la durevole ed impervia capacità degli esseri 
umani a proteggersi ed a preservarsi. La vittimologia, analizzan­
do i valori culturali, sociali e di genere che spesso appoggiano 
e persino giustificano la violenza sessuale, la violenza nella fami­
glia, il maltrattamento dei bambini e degli anziani, offre degli 

---

PREFAZIONE
XIII
esempi molto profondi di queste dinamiche di scelta e di com­
portamento criminale.
Dunque, l’apporto, il contributo e l’importanza delle scien­
ze criminali alla comprensione del crimine, vittimizzazione e 
formulazione di politiche criminali sono chiari e indisputabili. 
L’area più delicata e gli ostacoli più grandi si incontrano quando si 
vogliono utilizzare nell’ambito del processo penale. Il dibattito sul 
ruolo dell’esperto e sulla perizia nei procedimenti sia civili che 
penali dura da tempo. Negli Stati Uniti, grazie particolarmente 
alla decisione Daubert v. Merrill-Dow (1993) della Corte Su­
prema, l’utilizzabilità processuale di una scienza è generalmente 
accettata in diversi tipi di casi, inclusi quelli criminali.
E in questo contesto che questo volume del Dott. Armando 
Saponaro tratta dell’interazione tra criminologia e processo pe­
nale in Italia e più particolarmente dell’introduzione della peri­
zia criminologica nel processo penale. Un’opera molto interes­
sante, su di un tema contemporaneo ed importante, questo libro 
offre un’analisi storica, logica, giuridica e di politica criminale 
del più alto livello. Armando Saponaro dimostra chiaramente la 
sua perfetta conoscenza e profondo dominio dei concetti giuri­
dici, epistemologici, e criminologici in questo trattato magistrale 
su di un tema di grande importanza per il sistema penale con­
temporaneo.
L’idea fondamentale è presentata nei paragrafi 6.1, 10.1, 
10.2 ed 11.2. Il dott. Saponaro descrive ed analizza come nel 
sistema penale italiano non è ammesso il parere criminologico 
che, invece, negli Stati Uniti è utilizzato nel processo a mezzo 
del presentence investigation report. Egli descrive come nel pas­
sato si è discusso e molto dibattuto l’accoglimento di un giudi­
zio criminologico; come è stato inserito anche in un progetto di 
riforma del codice di procedura penale (par. 4.2 e 4.4), poi non 
approvato per decadenza della legislatura. La difficoltà, sottoli­
nea l’autore, è che questo giudizio criminologico è stato consi­
derato e cercato di inserire nel codice sempre come “perizia 
criminologica” ovvero un vero e proprio mezzo di prova, cioè 
l’equivalente dell’expert evidence negli Stati Uniti.

---

XIV
PREFAZIONE
Il punto centrale dell’opera di Saponaro, la sua tesi princi­
pale, è di contestare questa impostazione perché il parere crimi- 
nologico riguarda non un “fatto da provare”, ma una “qualità” 
del reo, ovvero la sua attitudine a commettere ulteriori reati 
(risk assessment and dangerousness} e la possibilità di risocializ­
zazione e rieducazione. L’autore ribadisce correttamente e chia­
ramente che il giudizio criminologico effettivamente riguarda 
esclusivamente la parte della decisione attinente alla determina­
zione della pena. Di conseguenza l’utilizzo del giudizio crimino­
logico come un vero e proprio mezzo di prova è ritenuto da 
Saponaro, per la prima volta nel sistema italiano, erroneo e scor­
retto. Per di più, introdurre un giudizio sulla personalità del reo 
attraverso un mezzo di prova, a suo parere, conduce a risultati 
inaccettabili di etichettamento (labeling}.
Che cosa propone allora l’autore? Egli giudica molto più 
esatto da un punto di vista logico-giuridico e per la natura dei 
mezzi di prova processuali, l’ammissione di un semplice parere, 
analogo al presentence report negli Stati Uniti, che non esige o 
comporta le formalità ed il procedimento proprio dei mezzi di 
prova. Questo “parere criminologico”, reso da specialisti e pro­
fessionisti qualificati nella forma di una relazione che non rive­
ste valenza ed efficacia probatoria, è allora lo strumento miglio­
re per l’introduzione dell’expertise criminologica nel processo 
penale da un punto di vista semantico oltre che giuridico e 
processuale. Dimostrando un’eccellente conoscenza del sistema 
anglosassone, il dott. Saponaro utilizza sapientemente la norma­
tiva e l’esperienza angloamericana in cui questa tecnica già trova 
lunga applicazione e dimostra come l’esclusione della valenza 
probatoria del parere deriva dalla diversa natura della decisione 
giudiziale e del giudizio sottostante donde il parere trova la sua 
giustificazione funzionale di aiuto e di sussidio all’organo giudi­
cante.
Logicamente, l’autore basa sulla differente natura della pe­
rizia e del parere criminologici la sua opinione che si dovrebbe 
adottare l’opzione processuale bifasica, strutturandola secondo 
un preventivo giudizio sul fatto e le responsabilità e poi un 

---

PREFAZIONE
XV
successivo giudizio sull’autore ai fini della determinazione della 
pena. Interessantissima è l’analisi storica offerta dal dott. Sapo­
naro e nel primo e nel decimo capitolo dove dimostra come 
l’introduzione della perizia criminologica è una conseguenza 
dello spostamento nell’ideologia e politica penale dall’orienta­
mento retributivista a quello soggettivo che si focalizza e centra 
sull’autore del reato. Questo cambio di ottica esige la perizia 
criminologica come mezzo necessario per permettere al giudice 
di raggiungere una decisione appropriata. Questa perizia è 
dunque una premessa ed un’esigenza della giustizia penale indi­
vidualizzata dove la pena non è determinata solamente dalla 
gravità oggettiva del reato ma anche dalla personalità del reo e, 
grazie alla vittimologia, dalle conseguenze del crimine sulla 
vittima ed i suoi {victim impact statement}.
Con logica impeccabile, l’autore delinea chiaramente come 
un’ideologia penale multifunzionale ed una politica penale dif­
ferenziata richiedono l’opzione bifasica che comporta prima 
l’accertamento del fatto e della responsabilità dell’imputato se­
guendo un rigoroso metodo probatorio e poi una fase post­
dibattimentale in cui il giudice prende in considerazione la pe­
ricolosità e capacità a delinquere del reo. Importantissima e ve­
ramente originale, è l’analisi offerta dal dott. Saponaro nell’un­
dicesimo capitolo dove collega le sanzioni retributive, che ri­
spondono di più a finalità rieducative e di prevenzione speciale, 
ed il parere criminologico visto come giudizio di personalità 
dell’autore che non può essere anticipato o previsto al momento 
della previsione edittale (p. 285).
Dunque, il parere criminologico, dimostra Saponaro, è un 
elemento essenziale ed imprescindibile per il rinnovamento, 
l’aggiornamento e la funzionalità del sistema di giustizia penale 
che esigono un sistema differenziato di pene la cui applicazione 
è affidata alla discrezione del giudice che, quindi, ne ha bisogno 
per decidere appropriatamente. A questo proposito, l’autore 
delinca con chiarezza e precisione come si dovrebbe e potrebbe 
introdurre questa misura nel sistema di procedura penale e quali 
modifiche ed innovazioni sarebbero necessarie.

---

XVI
PREFAZIONE
Questo libro è un contributo di prim’ordine al dibattito in 
Italia sulla riforma del diritto penale. È un’opera originale, co­
raggiosa, rigorosamente documentata, tra le più importanti in 
Italia, che introduce idee, principi ed innovazioni per un nuovo 
e moderno sistema penale nel paese. Lavori come questo aiuta­
no a generare ed a sostenere quella massa critica di proposte 
avanzate ed innovatrici che creano in maniera inarrestabile un 
ordinamento giuridico italiano riformato, flessibile e capace di 
rispondere tempestivamente ed efficacemente ai bisogni del cit­
tadino e della società. Quest’opera si aggiunge anche alla presti­
giosa lista di lavori che veramente riflettono la criminologia 
come “scienza criminale sperimentale” che studia gli esseri 
umani che sono in conflitto con la società da un punto di vista 
oggettivo e soggettivo utilizzando sia una prospettiva prevalen­
temente giuridico-formale sia un approccio epistemologico mul­
tidisciplinare sintetico ed integrativo di varie scienze.
E certo che sarà un lavoro molto letto e discusso in Italia 
che contribuirà sostanzialmente al dialogo iterativo che, even­
tualmente, condurrà alla creazione di un diritto penale più 
giusto, efficiente ed efficace. E un libro che si inserisce con 
dignità e distinzione nella grande tradizione criminologica italia­
na e che ne appoggia la continua presenza, influenza ed im­
portanza nel quadro delle scienze criminali a livello internazio­
nale. Un’opera da leggere, ponderare, discutere ed attuare; un 
lavoro originale ed innovatore che influirà positivamente sullo 
sviluppo del diritto penale italiano e dunque anche sulla politica 
criminale al livello nazionale ed europeo; un saggio la cui logica, 
chiarezza e rigorosità analitica convincono, persuadono ed 
ispirano all’azione!
Emilio Viano 
American University 
Washington D.C.

---

INTRODUZIONE
CRIMINOLOGIA E PROCESSO PENALE
Qual è, oggi, l’attualità di una rinnovata osmosi e fecon­
da interazione tra Criminologia e processo penale, tra l’esa­
me della personalità del reo ed il giudizio di cognizione? La 
parola fine ad una tormentata vicenda pareva averla prepa­
rata la Corte Costituzionale che, nella ben nota sentenza 
n. 179 del 1973, dichiarando l’infondatezza della questione 
di legittimità costituzionale sollevata in ordine all’art. 314 
comma 2° c.p.p. 1930, aveva affermato che rientrava nelle 
scelte discrezionali del legislatore, e quindi incensurabili, 
determinare la portata ed i limiti dell’utilizzazione proces­
suale di una scienza, ed è stata poi definitivamente apposta 
dal legislatore del 1988, che all’art. 220 comma 2° c.p.p. 
reiterava e ribadiva l’esclusione dell’esame scientifico della 
personalità dell’imputato a mezzo della perizia.
Eppure la previsione esplicita della perizia criminologica 
nel Progetto del codice di procedura penale del 1978 è ap­
parsa quale naturale ed indiscutibile climax di un inarresta­
bile percorso evolutivo dell’oggetto della perizia: evoluzione 
sviluppatasi sin dai suoi primi prodromi normativi nel senso 
di una estensione ed ampliamento dall’ambito deW in genere 
del reato, ossia dall’accertamento materiale del reato, ed in 
particolare del corpo di reato, fino alle qualità psicologiche 

---

2
INTRODUZIONE
dipendenti da cause patologiche, in definitiva la perizia psi­
chiatrica.
Nonostante queste apparenti premesse il presunto in­
defettibile esito non è stato quello supposto, il Progetto del 
1978 non è mai divenuto diritto positivo e la successiva 
involuzione giuridico-normativa ha segnato la definitiva bat­
tuta d’arresto alla istanze ed auspici per l’introduzione della 
perizia criminologica nel processo penale. Da allora il tema della 
perizia criminologica ha conosciuto un inarrestabile declino, e se 
vogliamo, si può dire sia stato quasi obliato.
Sebbene il giudizio di merito espresso dal legislatore del 
1988 con l’art. 220 comma 2° c.p.p. sia insindacabile sotto 
il profilo costituzionale, secondo la pronuncia della Corte, 
poiché verte sulla utilizzabilità processuale di una scienza, 
resta da chiedersi quale possa essere infine la ragione della 
estromissione della criminologia e specificamente dell’esame 
scientifico della personalità del reo dal processo penale, e se 
sia dunque, quantomeno opinabile o non più condivisibile 
attualmente.
Se il problema è l’utilizzabilità processuale di una scienza, a 
ben vedere gli unici prerequisiti che possano reclamarsi sono 
due: la sua autonomia scientifica e la sua funzionalità.
Sotto il primo aspetto, certamente in data odierna, non 
può più dubitarsi dell’autonomia scientifica della crimino­
logia, a prescindere dalle possibili definizioni del suo og­
getto, o classificazioni1 o degli individuati destinatari dei 
suoi studi ed analisi.
1 Generalmente la Criminologia viene classificata nella vasta catego­
ria delle scienze criminali, in particolare sperimentali, poiché le viene 
riconosciuto uno statuto epistemico afferente una dimensione fenome-

---

CRIMINOLOGIA E PROCESSO PENALE
3
La convergenza è praticamente unanime su di un dato 
basilare ormai non più contestato, anche da autori che in passato 
avevano sollevato dei dubbi in proposito: «la criminologia è una 
scienza interdisciplinare ed autonoma», fondata su di «una 
precisa definizione dell’oggetto dei propri studi»2.
La definizione del suo oggetto in verità trova diverse 
formulazioni, ma comunque sostanzialmente identiche nei
nica, in contrasto alle scienze criminali normative, legate ad una impo­
stazione di valori, ed alla metodologia giuridica logico-interpretativa. 
Poi sul punto vedi i fondamentali contributi di vario orientamento: 
Cancpa G., Il concetto di personalità nei suoi aspetti filosofici, biologici 
e medico-legali, Ateneo, Roma, 1953, pp. 108-113; Canepa G., Les 
problèmes de la criminalistique et de la criminologie an point de vue de 
la médicine légale, in Acta Medicinale legalis et socialis, Vol. XIX, n. 
1, Janvier-Mars 1966, pp. 63 ss.; Canepa G., L’attività d’insegnamento 
e di ricerca della Criminologia in Italia - Condizioni preliminari, in 
Quaderni di Scienze Criminali, La Criminologia Italiana, Insegnamento 
e Ricerca, I.S.I.S.C., Siracusa, 1982; Di Tullio B., Personalità e delitto 
nella scienza e nella politica criminale moderna, in Delitto e personalità, 
pp. 665 ss., Giuffrè, Milano, 1955; Di Tullio B., Medicina penitenziaria 
e criminologia clinica nel nuovo ordinamento penitenziario italiano per 
una migliore giustizia penale, Giustizia sociale, n.2, 1961; Gemelli A., La 
Criminologia e il diritto penale, La Scuola Positiva, anno 58, fase. I, p. 
7, 1951; Mantovani F., Il problema della criminalità, Cedam, Padova, 
1984, pp. 4 ss.; Mantovani F., Diritto Penale, Cedam, Padova, 1992, pp. 
10 ss.; Ponti G., Compendio di criminologia, Cortina, 1990, pp. 1 ss.; 
Saponaro F., La Criminologia e la Criminalistica, in Trattato di Crimi­
nologia, Med. Criminol. e Psichiatria Forense, vol. Ili, La Criminologia e 
il Diritto penale, a cura di F. Ferracuti, Giuffrè, Milano, 1987; Vassalli 
G., Criminologia e giustizia penale, in Quaderni di criminologia clinica, 
1959, pp. 21 ss. e in Scritti giuridici in onore di A. De Marsico, II, 
Milano, 1960, pp. 563 ss..
2 Così infatti anche Canepa G., La criminologia e le scienze crimi­
nali, in Criminologia e criminalistica, Atti del 1° Convegno nazionale, 
Bari 14-16/09/1987, Adriatica, Bari, 1987, p. 46, nonostante una pre­
cedente ambiguità di prospettiva rispetto al rapporto tra Criminologia 
e Medicina Legale.

---

4
INTRODUZIONE
contenuti, salvo alcune precisazioni. L’oggetto indagato dalla 
Criminologia è dunque «l’uomo che entra in conflitto con la 
società, in tutti i suoi aspetti: dai processi di criminalizza­
zione alla definizione di criminalità, dalle cause della cri­
minalità ai sistemi di controllo della medesima»3.
Questa definizione appare preferibile, sia per la sua 
sinteticità, sia per la sua significatività, riassumendo in poche 
parole l’intero complesso dei comportamenti umani indivi­
duali e sociali che integrano l’oggetto d’indagine della 
Criminologia. Altri formulano diversamente il concetto, 
benché rimanga immutato nella sostanza, secondo cui la 
criminologia sarebbe una scienza «che studia il comporta­
mento antisociale allo scopo di conoscere le sue cause e di 
realizzare adeguati programmi di prevenzione e trattamen­
to»4. Altri ancora ritengono che il suo oggetto spazi «dallo 
studio dei fatti delittuosi, a quello degli autori del delitto, 
all’indagine sulle diverse forme di reazione sociale nei con­
fronti della criminalità», aggiungendo oltre a questi tre 
ambiti, che essa si occupa «dei fenomeni della devianza, 
anche nelle sue manifestazioni non criminose»5.
} Così Mantovani, 1/ problema, cit., p. 4. A questa sua definizione 
dell’oggetto della criminologia hanno sostanzialmente aderito in modo 
unanime gli studiosi della materia, vedi: Saponaro, Dignità umana e 
istituzione negata, Cacucci, 1994, p. 2; Saponaro F., La criminalistica 
scienza autonoma, in Criminologia e criminalistica, atti 1° Convegno 
nazionale, cit., p. 102; Vassalli, cit., pp. 593 e ss..
Occorre segnalare che tale ultimo autore procede ad una dettagliata 
esposizione dei fatti umani costituenti l’oggetto d’indagine della 
Criminologia, ricalcando comunque nel complesso quella che sarà la 
sintetica e significativa definizione, elaborata dal Mantovani.
4 
Così Canepa G., La criminologia e le scienze criminali, cit., p. 44.
5 
Ponti, cit., p. 3.

---

CRIMINOLOGIA E PROCESSO PENALE
5
La prima definizione dell’oggetto della Criminologia si 
ritiene maggiormente preferibile, anche per la ragione che è 
priva di taluni elementi di ambiguità posseduti, invece, dalle 
seconde. In queste difatti si rischia di estendere l’oggetto 
d’indagine della Criminologia a fatti umani individuali e 
sociali al di là, del suo doveroso e corretto ambito, salvo che 
si ponga mano ad ulteriori ed accessorie precisazioni. Fa­
cendo leva sull’antisocialità della condotta, da un lato, ov­
vero sul fenomeno della devianza dall’altro, si rischia di 
includere fatti certamente rilevanti per la sociologia, ma non 
per la Criminologia, pur se latamente intesa. E stato infatti 
autorevolmente osservato che «l’indagine criminologica vede 
essenzialmente tracciati i suoi confini, come primo punto di 
partenza e di riferimento, dal diritto positivo», sicché i fatti 
antisociali sfuggono al criminologo come oggetto diretto é 
principale della sua indagine, e solo quando «il loro autore 
abbia commesso un reato, quegli stessi fatti diventano ele­
mento essenziale dell’inchiesta criminologica e su di essi si 
porterà l’attenzione»6.
6 Vassalli G., Criminologia e giustizia penale, cit., p. 593 e p. 598.
7 Canepa G., La criminologia e le scienze criminali, cit., p. 45.
Anche coloro che hanno aderito alle altre definizioni 
dell’oggetto della Criminologia, sono stati poi costretti a 
precisare che «in realtà il diritto penale, in sede dottrinale e 
pratica, offre alla considerazione critica della Criminologia 
definizioni giuridiche dei comportamenti antisociali, definiti 
come delitti» e che solo «ogni forma di comportamento 
antisociale pre-delittuoso interessa lo studio del criminologo 
(dal semplice disadattamento all’effettiva antisocialità)»7.

---

INTRODUZIONE
È bene precisare quindi che la Criminologia assume 
come punto di riferimento il diritto positivo criminale, es­
sendo ricompresi nel suo oggetto tutti i fatti penalmente 
rilevanti, mentre i comportamenti antisociali non costituenti 
reato rientrano nel suo oggetto e nella sua indagine, solo se 
preliminari o prodromici o comunque sintomatici rispetto 
ad una condotta sanzionata penalmente ed alla qualifica­
zione della personalità del suo autore. L’oggetto e lo statuto 
epistemico del diritto penale rimane in ogni caso separato e 
distinto, poiché attinente alle fattispecie giuridicamente 
astratte, mentre oggetto della Criminologia sono le effettive 
condotte così come poste in essere nel divenire della con­
creta realtà individuale e sociale del delitto.
E in questo che risiede la ragione della diversa classifica­
zione delle due scienze in due differenti categorie: le scienze 
criminali normative e le scienze criminali sperimentali8. 
Partendo dalla premessa che le scienze criminali sono tutte 
quelle scienze che hanno come comune oggetto di interesse 
il crimine, la suddivisione è difatti netta poiché quelle nor­
mative sono legate ad una impostazione di valori, al con­
trario le seconde, cui appartiene la Criminologia, hanno 
natura empirico-conoscitiva e sono legate ai fenomeni. Per 
questo motivo il diritto penale, che appartiene alle scienze 
normative, è in «un rapporto di complementarietà necessaria 
e di interdipendenza», pur se non d’implicazione reciproca, 
nel senso che «non tutti i fatti che sono reati per il diritto 
penale positivo sono perciò solo oggetto della Criminologia 
(quali i delitti autenticamente senza vittime, di mera opinio­
ne, nonché certi reati bagatellari privi di un reale contenuto 
8 Mantovani, Diritto penale, cit., p. 11.

---

CRIMINOLOGIA E PROCESSO PENALE
7
antisociale)»9. Altresì fra le scienze criminali normative sono 
da collocarsi, oltre alla filosofia ed alla storia del diritto 
penale, il diritto penale processuale, che qui ci interessa, il 
diritto penitenziario, la politica criminale ed infine il diritto 
minorile, mentre invece nelle scienze criminali sperimentali 
vengono poste, oltre alla Criminologia anche la criminalisti­
ca10 11
, la psicologia giudiziaria, che ha per oggetto l’indagine 
delle manifestazioni psicologiche dei vari soggetti che par­
tecipano al processo penale, la psichiatria forense, che studia 
le situazioni psichiche morbose rilevanti per il diritto penale 
e così via.
9 Mantovani, ibidem, p. 12.
10 Ovvero «la disciplina che avvalendosi delle leggi della fisica, della 
matematica, dell’antropometria, della dattiloscopia, della balistica giu­
diziaria, della grafometria, della tossicologia forense, della biologia, della 
chimica, della medicina legale, della criminologia generale e clinica in 
un processo interpretativo dei dati di fatto e delle tracce, così come 
scaturiti dall’evento criminoso, operando la sintesi delle analisi ottenute 
con l’ausilio delle varie scienze in essa confluite e delle metodiche ad 
esse facenti capo — unificate dall’unitarietà dell’oggetto d’indagine — ci 
consente la scoperta del reato, la sua qualificazione e la identificazione 
dell’autore e della vittima dello stesso». Questa definizione della cri­
minalistica è dovuta per la prima volta al contributo di Saponaro F., 
Criminologia e criminalistica, cit., p. 112.
11 Vedi Mantovani, ibidem, ed altresì Saponaro F., La criminalistica, 
cit., p. 120 s., Ponti, cit., p. 4 s..
A fronte dell’unitarietà dell’oggetto di indagine occorre 
però sottolineare che la Criminologia è una scienza non solo 
meramente multidisciplinare, ma precisamente interdiscipli­
nare, in quanto con una metodologia propria ed usufruendo 
degli apporti di numerose altre scienze porta i risultati delle 
discipline affluenti ad una sintesi teleologicamente unificata 
per il suo oggetto, così come precisato11. E stato in effetti 

---

8
INTRODUZIONE
giustamente osservato che è «arduo sostenere che la con­
fluenza “di una parte di una disciplina”, in altra “disciplina 
nuova” farebbe perdere la qualità di scienza autonoma, sia 
alla scienza mutuata che a quella mutuante»12 *. Pertanto 
l’antropologia criminale, che studia la personalità psicofisica 
del reo nel suo complesso di fattori organici o costituzionali 
ed ambientali o sociali ed il meccanismo con cui agiscono 
soggettivamente ed oggettivamente rispetto alla condotta, la 
sociologia criminale, che studia la criminalità come fenome­
no sociale e la criminologia clinica che rappresenta il settore 
pragmatico-applicativo delle conoscenze teoriche della 
criminologia generale su i casi individuali, a scopo di dia­
gnosi, di prognosi, e di trattamento del singolo delinquente, 
sono solo delle sue partizioni15.
12 Così Saponaro F., ibidem, p. 105.
” In una confluenza di scienze che non consente più di distinguerle 
fra loro: vedi Saponaro F., La criminologia e la criminalistica, cit., p. 105. 
Il Mantovani invero le considera partizioni della Criminologia eziolo­
gica, a sua volta ramo della criminologia generale accanto alla crimi­
nologia critica, e recentemente, comparata: Mantovani, Diritto penale, 
cit., p. 12.
14 Ancora vedi per tutti Saponaro F., ibidem, p. 105 s..
In definitiva non si può ormai da lungo tempo dubitare 
dell’autonomia scientifica e del valore oggettivo dei risultati 
delle indagini della criminologia nel raggiungimento di 
conclusioni dimostrabili, e dunque nei limiti di attendi­
bilità propri dell’umana conoscenza14.
L’altro unico requisito, come precisato, è la funzionalità. 
Proprio in quanto l’oggetto dell’indagine criminologica si 
estende alla predisposizione di programmi di prevenzione 
della criminalità, ovvero in considerazione anche della reci­

---

CRIMINOLOGIA E PROCESSO PENALE
9
diva, alle forme di reazione alla criminalità, al sistema san­
zionatone ed alla sua interazione con il reo, appunto, in una 
parola ai sistemi di controllo della criminalità, sussiste inne­
gabilmente una sua precipua funzionalità ed esigenza di 
feconda osmosi con il diritto penale, ma soprattutto per ciò 
che qui interessa, con il diritto processuale penale. A mag­
gior ragione qualora le sanzioni alternative o sostitutive della 
detenzione siano recuperate al giudice della cognizione. 
Invero la funzionalità della Criminologia nell’economia del 
processo penale, a prescindere dalla messe di ricerche, dati 
sperimentali, e conoscenze acquisite nell’ultimo sessanten­
nio, soprattutto nell’area della prevenzione della recidiva e 
del trattamento, anche tenendo conto delle alterne vicende 
che ne hanno caratterizzato l’andamento, era già assicurata 
a livello normativo dall’art. 133 c.p.. L’individualizzazione 
della pena che questa norma postula sulla base della con­
siderazione della personalità del reo e del suo ambiente 
sociale, a ben vedere, precorre di molto, forse troppo, i 
tempi, ed è in ultima analisi un mero tributo alla dottrina 
positivistica, una volta caduto il Progetto Ferri, al pari 
dell’adottato sistema del doppio binario, fondato appunto 
sulla capacità a delinquere e sulla pericolosità sociale.
Apparentemente nel 1930 la ragione dell’esclusione della 
perizia criminologica, ed anzi della apposizione del divieto 
di perizia avente ad oggetto le qualità psicologiche del reo 
indipendenti da cause patologiche,, di cui all’art. 314 comma 
2°, risiedeva in una diffidenza, se non proprio «una certa 
sfiducia che gran parte dei giuristi nutre per questo genere 
di studi e per l’attendibilità dei loro risultati», oltreché «il 
costante diniego che alcuni insigni psicologi, ed anzi 
criminologi come il defunto padre Gemelli, hanno fatto 

---

IO
INTRODUZIONE
della Criminologia come scienza autonoma»15. Certamente la 
Criminologia, all’epoca del varo del codice del 1930, era 
immatura sia sotto il profilo epistemologico che dei suoi 
risultati, sostanzialmente limitati in gran parte all’antropo­
metria di stampo lombrosiano.
15 Sfiducia che veniva denunciata ancora oltre vent’anni dopo da 
Vassalli G., Presentazione, in Bibliografia criminologica italiana, a cura di 
Ferracuti F. - Fragola S. P. - Gioggi F., Giuffrè, Varese, 1965, p. 8 s..
La sua autonomia, attendibilità e funzionalità hanno 
dovuto attendere il 1978 ed il con temporaneo progetto del 
codice di procedura penale per ottenere il giusto ricono­
scimento quale perno e chiave di volta del sistema penale, 
una volta raggiunta e sorpassata, anzi, la piena maturità.
A questo punto, e nonostante l’art. 133 c.p. sia ancora in 
vigore, il reiterato diniego del legislatore del 1988, ai sensi 
dell’art. 220 comma 2°, ed il successivo, definitivo accan­
tonamento della tematica apparirebbero come inspiegabili.
Una ulteriore apparente spiegazione potrebbe risiedere 
nella convinzione del necessario connubio tra la perizia 
criminologica e l’opzione bifasica del processo penale, ossia 
la netta separazione tra il giudizio sul fatto e la responsabilità 
ed il giudizio sull’autore ai fini della determinazione della 
pena, quasi che i pericoli e le perplessità denunciati per la 
perizia criminologica potessero risolversi nella seconda. 
Ancora potrebbe risiedere nella convinzione che l’opzione 
bifasica sia l’unica alternativa processuale in grado di assi­
curare la massima esplicazione delle potenzialità funzionali 
della perizia criminologica.
In questo senso tutto si spiegherebbe, visto che nella 
nuova legge delega del 1987 per la riforma del codice di 

---

CRIMINOLOGIA E PROCESSO PENALE
11
procedura penale il modello processuale bifasico, tipico del 
processo penale di common law, è stato escluso «perché la 
separazione tra pronuncia sulla/? (cioè sulla responsabilità) 
e sul quantum (cioè sulla pena, misurata anche in seguito 
all’osservazione della personalità del reo) è ritenuta impra­
ticabile nell’attuale contesto storico ed istituzionale»16.
16 Così Riccio G., Ideologie e modelli del processo penale, Sei, 1995, 
p. 29.
In realtà la vera ragione della mancata introduzione della 
perizia criminologica nel processo penale è la inesatta ed 
erronea attribuzione della veste formale di un mezzo di 
prova quale è la perizia al parere di un esperto, ovvero al­
l’esame scientifico della personalità, che si situa al di fuori 
del procedimento probatorio e delle sue regole, data la sua 
natura ed i suoi contenuti. Esso integra un giudizio attri­
butivo di qualità della personalità del reo, che afferisce a 
quella parte del sillogismo giudiziale, relativa alla determina­
zione della pena, e non può essere confuso con la dimensio­
ne processuale dell’accertamento del fatto.
In questa nuova ottica la rinnovata pressante attualità 
del problema della veste formale, dei contenuti, e delle 
modalità dell’introduzione del parere criminologico nel 
processo penale e dell’esame scientifico della personalità del 
reo, è prodotta dalle esigenze e dalle istanze di riforma del 
sistema penale, con il recupero al giudice della cognizione 
dell’applicazione di una serie di sanzioni, alternative o so­
stitutive alla detenzione, recentemente concretizzatesi addi­
rittura in un progetto di riforma appunto elaborato dalla 
commissione presieduta dal Prof. Pagliaro, sebbene non 
approvato dal parlamento, stante la fine della legislatura.

---

---

Parte Prima
EVOLUZIONE

---

---

PREMESSA
L’indagine sull’esame della personalità del reo nel siste­
ma penale contemporaneo, la sua ammissibilità e portata ed 
i limiti dei suoi contenuti, e la veste formale che possa esser­
gli riconosciuta nel nostro ordinamento giuridico, sono 
strettamente intersecati con l’istituto processuale della pe­
rizia ed in particolare con la relazione intercorrente tra la 
genesi e lo sviluppo del processo penale da un lato ed il 
progresso delle scienze dall’altro. E stato infatti il tumultuo­
so progredire nei secoli della scienza medica e poi ultima­
mente della criminologia, quale compendio e sintesi di nu­
merosi apporti e contributi scientifici di differente estra­
zione e natura, ad imporre, quantomeno al dibattito dot­
trinario ed all’attenzione legislativa, la questione dell’utiliz­
zazione in sede processuale delle sue conclusioni e dei suoi 
risultati. Pertanto una analisi dell’evoluzione storica dei 
rapporti tra il processo penale e le discipline scientifiche, in 
particolare inizialmente mediche e psichiatriche, e da ultimo 
criminologiche, riveste certamente notevole utilità al fine di 
comprendere le ragioni della assunzione della peculiare di­
mensione giuridica processuale da parte del parere crimi­
nologico nel nostro sistema penale, da un profilo enologico, 
e di delineare, poi, una illustrazione dei suoi propri auto­
nomi principi informatori.
A ben osservare, nei suoi momenti salienti, Patteggiarsi 
dei rapporti tra processo penale e le acquisizioni della cono­
scenza umana, assurte man mano a dignità di scienza, la 

---

16
PREMESSA
perizia criminologica appare quasi quale mancato zenith del 
trend evolutivo culminante nel sistema penale contempora­
neo. Sono sorte esigenze ed interessi e purtroppo anche 
resistenze di natura politica, ad introdurre un accertamento 
tecnico avente ad oggetto la personalità dell’imputato 
complessivamente considerata, sebbene teleologicamente 
orientato, come auspicato, in chiave rieducativa e di flessi­
bilità e soggettivizzazione della pena. Purtuttavia il breve­
mente tratteggiato esame storico non può focalizzarsi sin 
dall’inizio secondo questa prospettiva, coerentemente del 
resto con il tardivo sorgere e le ancor più recenti maturità e 
compiutezza delle cosiddette scienze dell’uomo: psicologia, 
sociologia, antropologia, psichiatria, e così via, cui è stata 
conferita dignità scientifica solo nell’ultimo secolo. Pertanto, 
sull’orizzonte storico più remoto, potranno distinguersi 
inevitabilmente pochi riferimenti specifici ad indistinte e 
prodromiche forme di accertamenti peritali centrate effet­
tivamente sulla persona del reo, limitati sostanzialmente ai 
precedenti afferenti la valutazione della sanità mentale.
La perizia ha acquistato un ruolo autonomo quale mezzo 
di prova solamente molto tardivamente sia in rapporto al 
giuridico contesto evolutivo delle prove penali sia, a livello 
generale, nell’ambito dei mutamenti morfologici ed ontolo­
gici del processo. La funzione strumentale del processo ri­
spetto al diritto penale sostanziale porta a ritrovarlo in ogni 
tempo e luogo anche se, ovviamente nelle sue scansioni più 
risalenti, non si era ancora differenziato ed autonomamente 
articolato, rispetto a forme processuali previste per la tutela 
dell’ordinamento giuridico complessivamente considerato.

---

CAPITOLO PRIMO
I PRODROMI
Sommario: 1.1 L’età arcaica e classica - 1.2 L’avvento del processo in­
quisitorio ed il diritto intermedio - 1.3 Antecedenti normativi del 
codice di procedura penale del 1865.
1.1 L’età arcaica e classica.
L’utilizzazione della perizia, qualificata e sustanziata qua­
le indagine diretta all’accertamento o alla valutazione di 
determinati fatti e postulante necessariamente particolari co­
gnizioni tecnico-scientifiche, non risulta essere sempre stata 
adeguata ed immanente allo sviluppo del patrimonio gnose­
ologico di natura scientifica, disponibile, nei diversi periodi 
storici, in rapporto al contesto socio-culturale1. Questa di­
scrasia è riscontrabile soprattutto assumendo quali termini 
di confronto gli antichi popoli orientali e la scienza medica, 
stante la mancanza di ogni accenno di testimonianze o di 
pareri di medici forniti nel corso di procedimenti penali, 
nonostante l’alto grado di progresso scientifico medico rag­
giunto da queste genti1 2. L’analogo riscontro negativo in or­
1 Un ampio ed esaustivo raffronto delle acquisizioni della scienza 
medica e dell’introduzione di pareri tecnici nel giudizio penale trovasi 
in De Notaristefani R., Perizia (mat.pen.), in Dig. it., vol. XVIII, p.te II, 
1906, pp. 377-444, cui si rinvia per ulteriori maggiori ed ampi riferimenti.
2 Virotta L, La perizia nel processo penale italiano, Cedam, Padova, 
1968, p. 5. Concordemente De Notaristefani, cit., p. 378. Un esempio

---

18
CAPITOLO PRIMO
dine alla letteratura delle fonti precipuamente normative, 
data la pressoché totale mancanza di indizi attestanti la con­
figurazione di un mezzo di prova in forme processuali imme­
diatamente riconoscibili come tali presso gli antichi popoli 
scientificamente più evoluti anche nel campo giuridico, non 
presuppone nè dimostra la mancanza di una osmosi tra 
l’universo tecnico-scientifico ed il processo penale più anti­
co. L’applicazione di numerose norme del diritto anche più 
anteriore presso popoli diversi ha richiesto indagini e valu­
tazioni tecniche particolarmente di natura medico-legale, ne­
cessariamente dunque da assumere nel corso dei giudizi.
La scienza ed in particolare la medicina risultano intro­
dotte ed utilizzate nel processo penale più risalente essen­
zialmente secondo due vie. Da una parte le indagini ed i 
pareri di natura tecnico-scientifica indispensabili al processo 
sono compiute direttamente dal magistrato, che viene così a 
cumulare il ruolo e la funzione giurisdizionale ed il ruolo e 
la funzione peritale, da altra parte viene assunto il parere di 
un esperto. Tale constatazione delinea la soluzione alternati­
va dell’eterno dilemma protrattosi sino ai nostri giorni ed 
oscillante tra gli opposti poli del giudicante onnisciente da 
un lato e della opportunità dell’ausilio del parere del­
l’esperto dall’altro lato, con l’obiezione, — nella prima 
ipotesi —, della opinabile compromissione dell’imparzialità 
propria della funzione giurisdizionale, e nella seconda che i
eclatante citato da entrambi attiene alla cultura Greca antica, ritenuta 
“z/ fondamento della medicina scientifica”, ma non è rinvenibile nelle 
fonti alcuna traccia sicura di pareri medici resi nel corso di procedimen­
ti giudiziari, probabilmente per il carattere quasi esclusivamente privato 
del diritto criminale. Vedi altresì in generale sul punto Castiglioni, Storia 
della medicina, Milano, 1936, p. 116.

---

I PRODROMI
19
risultati delle attività di acquisizione di dati scientifici e della 
loro valutazione sono portati a conoscenza del giudice sotto 
forma di testimonianze3.
5 Vedi Borettini A., La perizia nel processo penale, Cedam, Padova, 
1940, pp. 27 ss.; Florian E., Delle prove penali, Istituto Editoriale Ci­
salpino, 1961, p. 521 s.; Virotta, cit., p. 7 s..
4 Vedi Borettini, cit., pp. 15 ss.. L’autore sottolinea la presenza nella 
letteratura, pur moderna, della nozione di testimonianza tecnica, dal me­
desimo avversata, con cui verrebbe ad identificarsi la perizia da parte di 
coloro che ne sostenevano la natura giuridica di mezzo di prova, assi­
milando entrambi gli istituti in una identità ontologica, con il solo ele­
mento di differenziazione dei parametri di valutazione della credibilità.
In verità la perizia quale mezzo di prova trae le sue ori­
gini proprio dall’istituto della testimonianza in mancanza di 
una specifica regolamentazione essendo stati per lungo tem­
po applicati alla prima gli schemi procedurali propri della 
seconda, tanto da generare una commistione e confusione 
anche ontologica e concettuale protrattasi fino all’epoca 
contemporanea4. Solo attraverso una faticosa scissione è riu­
scita ad emanciparsi e ad acquistare una sua autonoma e 
diversificata fisionomia.
La spiegazione e giustificazione della mancanza di una 
autarchica genesi storica della perizia si rinviene nel preci­
puo carattere essenziale delle prime forme di processo pena­
le, qualificabili come tipicamente accusatorie, in quanto con­
sone al principio secondo il quale la sfera dell’illecito rivesti­
va una dimensione esclusivamente privatistica, nella quale 
era assorbita la tutela collettiva altrimenti irrilevante od in­
differente agli ordinamenti giuridici più risalenti nel tempo. 
Tali forme di processo, — essenzialmente “di parti” — 
hanno accolto ed implementato i principi del modello accu­
satorio quali concordemente enumerati ed indicati: innanzi- 5 

---

CAPITOLO PRIMO
20
tutto la distinzione e divaricazione imprescindibile tra il 
ruolo funzionale dell’accusa e del giudicante sicché l’accusa­
tore è persona diversa dal giudice5; in secondo luogo 
l’esclusione del potere d’iniziativa del giudice nella acquisi­
zione delle prove, sia a carico che a discarico dell’imputato, 
potendo valutare esclusivamente le allegazioni probatorie 
delle parti; in terzo luogo equivalenza o simmetria di diritti 
e di poteri fra accusatore ed imputato; in quarto luogo ga­
ranzia del contraddittorio fra le parti in giudizio e infine, 
pubblicità ed oralità del procedimento5 6. In tale contesto 
veniva conseguentemente enfatizzata la testimonianza quale 
mezzo di prova ovvero il confronto diretto dell’accusatore 
con l’accusato senza l’esigenza di un rigorosa constatazione 
del fatto, conformemente ad un formale accertamento giudi­
ziale e dunque della perizia, tipico atto istruttorio. Esigenza 
che è sorta solo successivamente con il passaggio dalla valen­
za privatistica ad una collettiva, ove l’azione penale diveniva 
una prerogativa regia o statuale sino ad assumere, progres­
sivamente, esclusiva natura e dimensione pubblicistica ac- 
5 Nel diritto romano, quantomeno nella prima età regia e con esclu­
sione dei delitti sacrali, l’accusa difatti era addirittura proposta e so­
stenuta inizialmente dalla persona offesa del reato. Provvedeva alla 
stessa esecuzione della pena in materia di reati comuni, “abbandonati alla 
vendetta gentilizia”, e in definitiva alla legge del taglione. Poi l’accusa passò 
con la partecipazione popolare all’amministrazione della giustizia nella 
mani di quaestores, tribuni della plebe, ed edili dinanzi ai diversi giudici 
popolari che si vennero affermando, mentre in età repubblicana l’inizia­
tiva nella repressione penale fu attribuita a qualunque cives, quale 
rappresentante dell’interesse pubblico. Vedi Santalucia B., Processo pe­
nale (dir.rom.), in Enc. del dir., XXXVI, Giuffré, 1987, pp. 318 ss..
6 Vedi Conso G., Istituzioni di procedura penale, Milano, 1969, p. 
8 s.j Id., Accusa e sistema accusatorio, in Enc. del dir., I, Giuffré, Varese, 
1958, p. 336.

---

I PRODROMI
21
quisendo il carattere della ufficialità. Con il rafforzarsi del­
l’organizzazione dello Stato e la maggior rilevanza data al­
l’ordine pubblico nell’ambito della tutela dell’ordinamento 
giuridico, di cui conseguenza diretta è l’officialità della 
persecuzione dei reati, e particolarmente con le «prime ve­
stigia del processo inquisitorio», emerge la necessità di un 
accertamento preciso, diretto e determinato da parte del 
giudice anche a mezzo di indagini ed ispezioni tecnico­
scientifiche. La perizia diviene allora un valido strumento 
processuale ed ottiene un autonomo statuto normopositivo7.
7 De Notaristefani, cit., p. 387. Sebbene il nesso tra l’apparire del 
processo inquisitorio, quantomeno sulla scena continentale, e l’affiorare 
di indizi sicuri della previsione normativa della perizia sia storicamente 
esatto occorre chiarire però che sarebbe opinabile farne discendere la 
ulteriore inferenza secondo cui la perizia è un atto istruttorio tipico del 
processo inquisitorio. In realtà l’introduzione esplicita di pareri tecnici 
di esperti (expert evidence) si riscontra anche con il compiuto affermarsi 
del modello accusatorio nell’area anglosassone nel corso del sedicesimo 
secolo sin dalla prima decisione giudiziale di ammissibilità (Buckley v. 
Rice Thomas, (1554), 1 Plowd. 118): vedi Baker J.K., English Legai 
History, Butterworths, 1990; Hodgkinson T., Expert evidence, Sweet & 
Maxwell, London, 1990, p. 6 s..
8 Così Cordero F., Procedura Penale, Giuffré, Milano, 1991, p. 639. 
Benché l’autore riferisca l’osservazione alla procedura arcaica dell’or­
dalia ovvero iudicia Dei, in realtà è estensibile anche a forme più evolute 
di processo penale pur se talora anteriori agli esempi riportati nel passo 
citato.
A ben ponderare «non esiste orizzonte gnoseologico nel 
rituale accusatorio arcaico»8 anche più evoluto e coerente­
mente viene meno la ratio funzionale dell’istituto peritale 
nonostante la sussistenza di elementi tecnico-scientifici utili 
e rilevanti per il giudizio. Pertanto, tantomeno nel suddetto 
evidenziato contesto può rinvenirsi un qualsiasi rinvio al­
l’accertamento tecnico con carattere peritale attinente alla 

---

CAPITOLO PRIMO
22
personalità dell’autore del reato, con esclusione al massimo 
della testimonianza attestante la sua infermità di mente, nella 
vigenza del principio della non punibilità del folle9.
9 Esempio significativo è costituito dalla irresponsabilità penale del 
furioso sancita nella raccolta giustinianea ove era disaminata una clas­
sificazione, seppur inesatta alla luce delle moderne acquisizioni scien­
tifiche, delle malattie mentali, distinguendosi tra furor continuo e con 
dtlucidis intervallis, ed altresì dementia, mente capti, insania, ecc.: De 
Notaristefani, cit., p. 382 s., ed ivi ampi riferimenti a passi del Digesto.
10 De Notaristefani, cit., p. 379 s.. Vedi altresì Virotta, cit., p. 5 s., 
che sottolinea come la procedura si ispirasse ai principi precipui del 
modello accusatorio.
11 De Notaristefani, cit., pp. 380 ss.. L’autore riporta le ricerche 
compiute da Strippelmann, Meier e Schomann alla cui convinzione egli
Numerosi sono i dati storici che confermano lo scenario 
sinora esaminato e le ragioni che lo giustificano, estrapolan­
do dal mondo classico ed arcaico la tradizione giuridica 
ebrea, greca e romana.
Presso gli ebrei difatti, nonostante la necessità di inda­
gini mediche ed ispezioni di polizia sanitaria imposte dalla 
legge di Mosè, l’accertamento e la valutazione tecnica erano 
accentrati e riservati nella persona del giudice che assom­
mava la moderna funzione giudicante e peritale. I giudici, al 
fine di assicurare ovviamente la correttezza del giudizio, 
erano generalmente dotati di cognizioni specializzate quali, 
ad esempio, i Leviti, esperti medici10 11
.
Anche per quanto riguarda la Grecia hanno valore le 
considerazioni sinora svolte sulla ratio della esclusione di 
qualunque accenno all’utilizzazione giudiziaria e processuale 
della scienza medica attraverso lo strumento peritale, sia con 
riferimento all’archetipo accusatorio del processo penale, sia 
alla dimensione privatistica delle condotte incriminabili11.

---

I PRODROMI
23
Nel diritto romano sono sottoposte ad una precisa rego­
lamentazione, in effetti, solo le deposizioni degli imputati e 
dei testi, le risultanze delle perquisizioni domiciliari ed i 
documenti12. Pertanto l’assenza “ingiustificata" della perizia 
quale formale mezzo di prova nel processo penale, si ap­
palesa ancor più eclatante dimostrandosi invece indispen­
sabile l’ausilio di informazioni, nozioni e competenze tec­
niche, in quanto la implementazione delle leggi e della 
giurisprudenza si fonda particolarmente sulle acquisizioni 
della medicina13. In particolare si evince dal diritto giustinia­
neo l’ineluttabilità dell’accertamento dell’infermità di mente, 
ai fini della determinazione della imputabilità, ovvero se tale 
stato fosse da escludersi per simulazione ovvero ancora il
aderisce con ricchezza argomentativa tratta da passi dei retori greci, 
secondo i quali studiosi certamente non vi fu traccia nel processo greco 
della perizia quale moderno mezzo di prova, ma ogni elemento, ed 
anche pertanto i pareri medici, trovavano ingresso a mezzo di testi­
monianze. Numerose prescrizioni di costume e norme dell’ordinamento 
giuridico, soprattutto in materia penale presupponevano esami ed 
ispezioni fisiche e sanitarie, e valutazioni medico-legali, quali: le leggi di 
Solone contro lo stupro, per la gradazione della pena in relazione alle 
differenti condotte integranti la fattispecie; la punibilità dell’aborto 
procurato per la dipendenza dell’esistenza del reato dall’accertamento 
della vitalità dell’embrione; i delitti di falso. Esse purtuttavia erano 
compiute direttamente dal giudice o erano introdotte in giudizio sotto 
forma appunto di testimonianze oculari, marturia, o di un terzo, ec- 
marturia. Vedi altresì Virotta, cit., p. 6 s..
12 Florian, cit., p. 517.
15 II De Notaristefani, citato, si profonde dottamente in una serie di 
esempi sia tratti dal diritto criminale, che civile, che dalle più disparate 
materie: legge di Numa Pompilio sul taglio cesareo della donna morta 
incinta; le cause di aborticidio; la lex Cornelia sui venefici e la lex 
Aquilia che imponeva la dimostrazione della efficacia causale di una 
ferita mortale; regolamento di confine; amministrazione militare, spa­
ziando molto temporalmente (pp. 382-385).

---

24
CAPITOLO PRIMO
fatto fosse stato commesso in un momento di lucidità men­
tale14.
14 Come nel caso di furore con dilucidis intervallis. Vedi De No­
taristefani, cit., p. 382 s.. 
'
15 Confronta quanto osserva Florian, cit., p. 518. E sufficiente con­
frontare le questioni poste dai vigenti artt. 88 ed 89 c.p. dato che la 
nozione di vizio parziale di mente è certamente “tra le figure più pro­
blematiche e discusse della psicopatologia forense e del diritto” ripor­
tandosi ambiguità e dubbi in relazione sia al suo fondamento clinico, sia 
all’accertamento: vedi per tutti F. Mantovani, Diritto Penale, Cedam, 
Padova, 1992, p. 680.
16 Sebbene controverso secondo lo stesso De Notaristefani, cit., p. 
386 s. con ampie confutazioni dell’opinione contraria.
17 Florian, cit., p. 518.
Particolarmente nel processo comiziale in età repubbli­
cana e poi dinanzi alle giurie popolari nelle questiones per- 
petuae, sviluppatesi in tarda età repubblicana e definitiva­
mente in epoca imperiale, la questione in fatto è totalmente 
devoluta al convincimento dei comizi e dei giurati senza 
naturalmente la proposizione di problemi sottili ed artico­
lati, dato lo stato delle scienze psichiatriche e giuridiche, 
oggigiorno invece richiedenti l’ausilio del perito15.
Sono state indicate varie ragioni a suffragio di questa 
ritenuta “apparente anomalia”. In primo luogo la essenza 
stessa del processo romano, informato più alla valutazione 
dell’elemento subiettivo che alle constatazioni obiettive, 
mancando infatti generalmente la disciplina di una proce­
dura diretta alla constatazione del corpo del reato16, tanto da 
ritenersi essere superflua od irrilevante l’indagine sulle cause 
della morte nei delitti d’omicidio, per la vis assorbente del 
dolo dell’uccisione17, e la stessa ispezione giudiziale era rara­
mente adoperata. In secondo luogo il tardivo sviluppo della 

---

I PRODROMI
25
scienza medica, — posteriore all’epoca di Cesare —, rima­
nendo in precedenza appannaggio degli schiavi, la cui 
eventuale deposizione era scarsamente autorevole, ed essen­
do condotta con criteri pratici e non scientifici18. In terzo 
luogo, a spiegare la mancanza della perizia nel processo 
romano rispettivamente civile e penale soccorrerebbe la 
presenza di due diversi istituti “sostitutivi” ovvero ad essa da 
qualificarsi equipollenti: 1’arbiter ed il consilium.
18 De Notaristefani, cit., p. 385.
19 Talamanca M., Processo civile (dir. rom.), in Enc. del dir., 
XXXVI, Giuffrè, Milano, 1987, pp. 22 ss..
20 De Notaristefani, cit., p. 385, nt. (1); Virotta, cit., p. 8; Florian, 
cit., p. 517.
21 Virotta, loc. cit..
Il primo, {’«arbiter» discende direttamente dalla artico­
lazione strutturale del processo civile romano, sia delle legis 
actiones, che formulare, in una bipartizione di fasi: in iure, 
nel corso della quale è impostata la controversia dinanzi al 
tribunale del magistrato; in iudicio, ovvero apud iudicem, 
durante la quale viene risolta e decisa da un iudex privatus, 
un comune cittadino romano senza effettiva dignità di or­
gano pubblico19, nel processo formulare secondo le istru­
zioni della formula, concordata tra magistrato e parti. La 
prassi comporta di nominare judex una persona che possieda 
l’esperienza e le conoscenze e competenze tecniche even­
tualmente e qualora richieste dal caso concreto, non sor­
gendo il bisogno di uno specifico ausilio peritale, essendo 
dunque in questo caso arbiter stesso un esperto nella ma­
teria oggetto della controversia20, anche se non mancano 
esempi di pareri tecnici nel processo extra ordinem, princi­
palmente nella raccolta giustinianea21.

---

26
CAPITOLO PRIMO
Nel processo penale romano, pur rivestendo valenza 
generale, l’istituto del «consilium» invece viene adombrato 
quale modello antesignano della perizia. E finalizzato a co­
adiuvare la funzione giurisdizionale, premettendo che il 
giudice, non essendo un giurista, necessita in primo luogo 
dell’ausilio di esperti nel diritto, soprattutto quando col 
moltiplicarsi dei rapporti giuridici aveva preso consistenza 
una vera e propria scienza del diritto. La discrezionalità 
nella scelta dei membri di tale organo consultivo, cui i 
giudici monocratici, — governatore di provincia, pretore, 
imperatore —, si rivolgono prima di prendere decisioni 
conclusive nelle più importanti cause sottoposte al loro 
giudizio22, pur principalmente ispirata dai parametri del ceto 
e del rango sociale23, non esclude una composizione di tale 
organo integrata anche da persone esperte in particolari 
materie non strettamente giuridiche24.
22 Mommsen, Disegno del diritto pubblico romano, Varese-Milano, 
1943, p. 189.
23 Talamanca, cit., p. 347. Ove riportando un passo delle 'Verrine 
addirittura si definisce una mera finzione di giustizia “un processo senza 
accusatore, una sentenza senza consilium, una condanna senza possibilità 
di difesa”.
24 La tesi è avanzata dal De Notaristefani, cit., p. 387.
Appare però maggiormente fondata l’annotazione critica 
secondo cui nel processo penale il consilium, innanzitutto è 
sorto e si è sviluppato nei governatorati delle provincie in età 
repubblicana quale regola di correttezza e responsabilità del 
governatore, che nell’attuazione dei suoi poteri di coercitio, 
stante l’inapplicabilità delle questiones per difetto di giuri­
sdizione, preferiva farsi affiancare da un collegio di cittadini 
romani residenti e si generalizzò solo molto successivamente 

---

I PRODROMI
27
in età imperiale25. Dunque è escluso il processo comiziale cui 
sono attribuiti i delitti di maggior allarme sociale26 e le 
questiones perpetuae, essendo strutturate quale collegio per­
manente di giurati scelti secondo criteri diversificati tra le 
diverse categorie sociali, e presiedute da un magistrato, 
senza alcuna attinenza o interrelazione alle cognizioni tec­
niche o scientifiche27. Infine la composizione del consilium è 
disposta permanentemente e pertanto non muta con la di­
versa natura tecnica della fattispecie sottoposta a giudizio, 
avendosi riguardo effettivamente e maggiormente alla pre­
parazione giuridica.
25 Virotta, cit., p. 518. Vedi anche a conferma Santalucia, cit., p. 
347 s..
26 Nonostante la opinione del Kunkel, in controcorrente rispetto 
alla consolidata dottrina tradizionale, che riteneva riservati ai comizi 
solo i reati d’indole politica con esclusione dei reati comuni anche se 
gravi: Santalucia, cit., p. 3, p. 32 s..
27 Florian, cit., p. 519; Santalucia, cit., pp. 335 ss..
1.2 Eavvento del processo inquisitorio ed il diritto intermedio.
La trasformazione del procedimento penale dalla scan­
sione formale accusatoria a quella inquisitoria, è stata in­
dotta già dall’espansione della cognitio extra ordinem, quale 
unica forma di processo dell’età postclassica e del basso 
impero, a scapito delle questiones perpetuae. Ciò conse­
guentemente ha prodotto l’affermazione dell’officialità del­
l’esercizio dell’azione penale e della natura pubblicistica del 
potere di accusa attribuito ai funzionari, ed altresì d’altro 
canto la progressiva svalutazione della difesa del prevenuto, 

---

28
CAPITOLO PRIMO
e la segretezza del procedimento28. Sebbene il collegamento 
non possa essere certamente enfatizzato, ciò determina l’ap­
parire dei primi sicuri elementi di diritto positivo attestanti 
la chiamata di periti nel processo penale29 30
.
28 Santalucia, cit., pp. 356 ss..
29 De Notaristefani, cit., pp. 387 ss..
30 Intendendosi con tale parola il modello legale di processo penale, 
storicamente immanente, ed avente quale referente privilegiato il diritto 
processuale canonico, ma astrattamente configurato ed estrapolato nei 
suoi caratteri così come successivamente descritti nel testo. Precisazione 
necessaria per la differente valenza terminologica e semantica della 
parola: Caputo G., Inquisizione, in Enc. del dir., XXI, Giuffré, Varese, 
1971, pp. 711 ss..
31 Conso, ult. cit., p. 8. Vedi altresì Conso, Accusa, cit., p. 336.
32 Principio cardine del processo inquisitorio cristallizzato nell’or­
dinamento processuale canonico introdotto da Innocenzo III: manifesta 
accusatione non indigent. Vedi Caputo, cit., p. 711.
inquisitici, invocata da una articolata e risoluta orga­
nizzazione dello Stato e dalla conseguente esigenza di pro­
teggere ed assicurare un valido ordinamento giuridico, è 
infatti tendenzialmente qualificata da una serie di caratteri. 
La persecuzione dei reati viene intentata ex officio dal ma­
gistrato, nella cui figura si cumulano le diverse funzioni 
accusatoria e giudicante con conseguente asimmetria e 
squilibrio di poteri tra giudice accusatore e imputato. Vi è 
piena libertà del giudice nella raccolta delle prove, senza 
diritto per l’imputato di promuoverne l’assunzione, e con- 
seguenziale svalutazione e riduzione di qualsiasi forma di 
contraddittorio. Il procedimento ha forma essenzialmente 
segreta e scritta con progressivo declino del processo pub­
blico dell’età classica31.
La scomparsa della subordinazione dell’esercizio del­
l’azione penale all’iniziativa di parte32, almeno relativamente 

---

I PRODROMI
29
ai reati più gravi, maggiormente afferenti la tutela dell’ordi­
ne pubblico, in nome della collettività organizzata, certa­
mente determina la necessità di una constatazione obbiettiva 
del fatto, particolarmente del corpo del reato, cosicché la attività 
di ispezione ed accertamento da parte del giudice procedente, 
nei casi di lesioni personali ed omicidio, non può avvenire 
senza l’ausilio di cognizioni scientifiche di natura medica e 
conseguentemente l’introduzione di pareri peritali33.
33 Santalucia, cit., pp. 356 ss., De Notaristefani, cit., p. 387.
34 De Notaristefani, cit., p. 387. Contra Florian, cit., p. 519.
35 De Notaristefani, cit., p. 387 e Virotta, cit., p. 11.
Nonostante il netto contrasto e la contrapposizione di 
opinioni circa la presenza e l’uso dell’istituto peritale nel 
processo penale germanico34, la prima apparizione sufficien­
temente attendibile ed autorevolmente riportata è contenuta 
nella Lex Alammanorum, una legge barbarica del gruppo 
sveso risalente all’VIII secolo D.C. e applicata diffusamente 
nelle regioni dell’Italia settentrionale, in cui era espressa­
mente menzionata la testimonianza tecnica del medico in 
ordine alla valutazione delle lesioni personali, in particolare 
se inerenti la testa35. I numerosi esempi citati a suffragio 
della previsione della perizia, quantomeno in via embrionale, 
nel diritto germanico, e precisamente nella legge salica, ov­
vero nella legge dei Ripuari, fino all’epoca carolingia, so­
stanzialmente ricondotti alla disciplina dei rachimbugi prima 
e degli scabini poi, non riescono a non essere offuscati da 
una ambiguità di fondo delle fonti storiche in relazione al 
ruolo funzionale dei periti nel processo. Essi rivestono con 
maggior probabilità la figura di ausiliari del giudice o arbitri, 
soprattutto qualora ne venga sottolineata la convergenza con 

---

30
CAPITOLO PRIMO
il consilium romano, riproponendosi la medesima obiezione 
di fondo56. Da allora in poi, quanto più il processo penale ha 
assunto forme chiaramente inquisitorie, tanto più la perizia 
ha acquistato la qualità e natura di un mezzo di prova.
36 De Notaristefani, cit., pp. 388 ss.. Lo stesso autore non riesce a 
superarla dovendo spesso ammettere, anche nelle note bibliografiche a 
corredo dell’esposizione la sussistenza di diverse interpretazioni.
37 Virotta, cit., p. 16.
38 Florian, cit., p. 328 s..
39 Florian, cit., p. 327 e Calasso, Medioevo del diritto, Milano, 1954, 
p. 546 s.. In Italia accanto all’introduzione del procedimento inquisi­
torio nelle “Constitutiones Regni Siculi” di Federico II si sviluppò la 
teoria giuridica della perizia, soprattutto ad opera di Alberto da Gan- 
dino e di Guglielmo Durante nelle loro opere risalenti alla seconda metà 
del secolo XIII, rispettivamente “Libellus de maleficiis", e “Speculum 
iudiciale". L’importanza del parere di esperti nelle cause che vertono 
essenzialmente su problemi di indole tecnica e in particolare di scienza 
medica, ritenendosi la consulenza dei periti decisamente preferibile a 
qualsiasi testimonianza comune e l’opportunità dell’adeguamento ed
Nel secolo XIII troviamo la perizia già frequentemente 
usata nei giudizi penali. Nel diritto canonico, culla virtuale 
del sistema inquisitorio, emerge poi il principio che il perito 
non deve unificarsi con la persona del giudice e che il suo 
parere deve essere a fondamento della sentenza36
 37. In realtà 
pur riconoscendosi che il giudizio dei periti debba porsi 
accanto a quello del giudice senza sostituirlo, non giunge a 
distinguere nettamente il perito dal teste; ai periti, infatti, in 
mancanza di specifiche norme, vengono applicate le norme 
dettate per i testi, quando non sono essi stessi indicati come 
tali38. Gli elementi dottrinali che permisero di configurare la 
perizia come prova a sé, strutturalmente diversa dalla te­
stimonianza, sorsero e furono elaborati dai nostri giure­
consulti pratici39.

---

I PRODROMI
31
Nell’evoluzione dei rapporti tra processo e scienza dun­
que, da un punto di vista storico, influenza certamente de­
terminante ha avuto per l’introduzione della perizia come 
tale, da un canto la maggior reputazione dell’arte medica, 
che appunto nella seconda metà del medioevo ha acquisito 
dignità scientifica consentendone l’ingresso ufficiale nel 
processo penale40 e d’altro canto il maturo avvento del 
processo inquisitorio.
Sebbene nel corso dei secoli XIV e XV possano rinvenir­
si ampie tracce dell’uso della prova peritale sia nella pratica, 
sia nella dottrina e nelle legislazioni41, «la vera consacrazione 
legale della perizia nel processo penale ebbe luogo tuttavia 
solo nel corso del XVI secolo» con la promulgazione nel 
1532 della “Constitutio criminalis Carolina” ad opera di 
Carlo V42. Constitutio che ha assunto veste di modello per la 
legislazione penale posteriore ed ha infatti esplicitamente 
previsto l’intervento del perito medico in numerosi reati,
uniformarsi del giudice nell’esercizio della propria funzione giurisdi­
zionale al parere espresso dai periti, fu sottolineata ed asseverata in 
particolare da Guglielmo Durante.
40 Confronta Castiglioni, cit., pp. 285 ss. e De Notaristefani, cit., p. 
392.
41 De Notaristefani, cit., p. 393, il quale associa la pratica della 
perizia allo sviluppo del procedimento inquisitorio e elenca una serie di 
riferimenti tra cui il cap.XII della Carta de Logu, pubblicato nel 1395, ed 
uno Statuto criminale della città di Bologna,, pubblicato nel 1454.
42 Così De Notaristefani, cit., p. 393. Vedi anche Virotta, cit., p. 11 
s. e Florian, cit., p. 521. In realtà fondata essenzialmente sul codice 
penale bamberghese appunto denominato mater Carolinae, compilato 
da Giovanni Schwarzemberg, umanista tedesco (1463-1528) ministro 
del vescovo di Bamberga e membro del governo dell’impero cui fu 
affidata la riforma della legislazione penale a Bamberga e nel Brande- 
burgo-Ansbache.

---

32
CAPITOLO PRIMO
avendone determinato gli elementi essenziali e prescritto la 
constatazione generica43.
45 Ad esempio omicidio, infanticidio, aborto procurato, o comun­
que nei casi in cui fosse dubbia la causa della morte.
44 Come ampiamente osservato supra. L’art. 179 del codice caroli­
no, precisamente dispone che se qualcuno per gioventù o per altra causa 
di debolezza o incoscienza, commette un misfatto, deve essere punito 
tenendosi conto di tutte queste circostanze e secondo il consiglio di 
medici e periti. La determinazione della pena dunque è commisurata a 
parametri, da porre in connessione etiologica con la condotta delittuosa, 
quali Y«età» e la «debolezza», ai quali deve riconoscersi valenza non 
esclusivamente fisica ma anche psicologica accanto alla dimensione 
strettamente psicopatologica, per la stessa formulazione che rinvia allo 
stato di “incoscienza”■
45 Vedi ampiamente: De Notaristefani, cit., p. 394 s.; Virotta, cit., p.
L’alveo dello sviluppo della perizia quale mezzo di prova 
riconosciuto ed autonomo è rimasto nell’ambito dell’accerta­
mento del corpo del reato ma con l’estensione ad ipotesi 
estremamente significative. Si delinea, pur se in modo non 
chiaro ed esplicito, una introduzione di indagini tecniche 
assumenti ad oggetto la personalità dell’imputato, — lar­
gamente precorritrice dei tempi —, indipendentemente 
dalla natura patologica dello stato di dichiarata o palese 
follia, questa ultima presa in considerazione sin dagli ordi­
namenti più antichi44.
Ulteriore conferma della stretta interdipendenza tra 
l’evoluzione giuridica e storica della perizia in seno al pro­
cesso penale ed i progressi della scienza, viene suggerita 
dalla genesi della medicina legale quale disciplina a sé stante 
ad opera di medici italiani nel corso del secolo XVI, con­
ferendovi forma sistematica e sintetica. Riceve impulso una 
maggiore ed estesa utilizzazione del mezzo di prova peritale 
specialmente con l’inizio della pratica dell’autopsia legale45.

---

I PRODROMI
33
Nel secolo XVII la diffusione dell’istituto peritale nel 
processo non solo penale assume vaste proporzioni, e trova 
sullo scorcio dell’inizio del secolo anche una compiuta siste­
mazione dottrinaria46, particolarmente per la definitiva affer­
mazione del processo inquisitorio di stampo romano-canoni­
co e l’importanza gradatamente rivestita nei giudizi dinanzi 
la Sacra Rota, pur mantenendosi in certa misura la com­
mistione e la confusione con l’istituto della testimonianza47, 
ma nettamente distinguendosi il ruolo del perito dal ruolo 
giurisdizionale del giudice48.
12; Castiglioni, cit., p. 487 s.. Come riferiscono tali autori già nel 1492 
vengono stmpati in Italia due trattati sui veleni e nel 1578 compare per 
opera di G. Filippo Ingrassia, medico ed anatomico (1510-1580), 
considerato un antesignano negli studi relativi alla polizia mortuaria, un 
trattato sul metodo di redarre i rapporti giudiziari. Questa nuova 
scienza poi fu edificata da un primo insigne maestro quale Fortunato 
Fedele (1550-1630) autore di una delle prime trattazioni sistematiche di 
medicina legale, De relationibus medicarum libri quatuor, e un diligente 
raccoglitore di perizie mediche quale Battista Codronchi, autore del 
fondamento della medicina legale, scienza autonoma, Methodus testifi- 
candi in quibusdam casibus medicis abbatis del 1597.
46 Ad opera del giurista Prospero Farinaccio, insigne penalista 
(1554-1618) e consigliere della Sacra consulta durante il papato di 
Clemente Vili e procuratore generale fiscale della Camera apostolica 
durante il papato di Paolo V. E autore della famosa Praxis et theoricae 
criminalis, ove affronta e risolve numerose questioni in materia penale.
47 
Vedi Florian, cit., p. 520.
48 De Notaristefani, cit., p. 396 s. in nota n. 1. Le decisioni della 
Sacra Romana Rota maggiormente rimarchevoli ed indicative dell’af­
fermazione della perizia medica quale mezzo di prova risalgono ai primi 
anni del 1600, riportate dallo stesso Farinaccio ad esempio:
' Decisione n. 300 nn. 5 e 6: “Essi [i periti] debbono dare un nudo 
parere per la perizia che hanno nell’arte loro, il che non importa giuri­
sdizione. Bisogna attenersi al giudizio dei periti sulle cause di morte di 
alcuno”-, Decisione n.353: “I periti possono anche essere sentiti come 
testimoni su ciò che hanno precedentemente esaminato”-,

---

34
CAPITOLO PRIMO
Sul finire del secolo l’impiego della perizia nel procedi­
mento penale inquisitorio deìlAncien Régime diventa generale 
ed è previsto e adottato da numerose legislazioni49, benché 
tuttavia non sia ancora proceduralmente distinta come prova 
autarchica nel sistema delle prove legali enumerate quali la 
confessione, gli scritti, le testimonianze e le presunzioni.
Nel XVIII secolo nonostante l’avvento del Riformismo 
illuminista che ha avanzato serrate critiche alla macchina 
repressiva d^A Ancien Régime, il modello inquisitorio conti­
nua a caratterizzare le strutture portanti del processo pur 
nelle costituzioni e nell’opera di codificazione dei sovrani 
illuminati50. Funge peraltro da causa determinante della 
definitiva affermazione della perizia nel sistema processuale 
della prova generica, — nel quadro dell’accertamento del 
corpo del reato —, di cui costituisce esempio eclatante la 
Constitutio Criminalis Theresiana del 176851.
Decisione n. 37 n. 2: “Più che ad ogni altro bisogna credere ai periti 
quando depongono che alcuno è sano di mente"-, Decisione n. 346 n. 6, 
in data 9 Dicembre 1611: “Il giudizio del medico perito nell’arte propria 
forma prova”.
49 E sufficiente citare le Ordinanze criminali di Sassonia del 1612 e 
la Pratica Criminale di Carpzovio in cui si disquisiva sulla teoria giu­
ridica della perizia in caso di autopsia del cadavere.
In Francia Enrico IV con le sue patenti del 14 marzo 1601 pre­
scrisse che i periti fossero “persone capaci e sapienti e tali che i giudici 
possano fondare sui loro rapporti l’equità dei propri giudizi”. La celeber­
rima “ordonnance criminelle” dell’agosto 1670, che codificò il processo 
inquisitorio, sancendo il carattere pubblico dell’azione e conseguentemente 
prescrivendo l’accertamento generico del delitto contiene invece numerose 
norme sulla prova peritale (titoli IV e V). Vedi De Notaristefani, cit., pp. 
396 ss.; Virotta, cit., p. 14 s.; Florian, cit., p. 521.
50 Alessi G., voce Processo penale (dir.intermedio), in Enc. del dir., 
XXXVI, Giuffrè, 1987.
51 
De Notaristefani, cit., p. 398. Vedi anche per l’inquadramento

---

I PRODROMI
35
Il progresso scientifico è stato prepotentemente rilancia­
to nel campo delle scienze naturali ed esatte dalla spinta­
filosofica, culturale ed ideologica dell’illuminismo settecen­
tesco, con una serie di importanti conquiste nei diversi cam­
pi della fisica, della chimica, e della biologia, motore por­
tante di un nuovo rilancio della medicina52 e conseguente­
mente della scienza medica applicata al diritto. L’imprescin­
dibile già sottolineato intreccio tra scienza e diritto ha una 
ricaduta di effetti anche nell’ambito del processo penale, 
proiettando l’oggetto della perizia al di là «dell’ingenere del 
reato»50 ed affrancandone il regime normativo dalla disci­
plina dell’istituto della testimonianza.
Verso la fine del secolo la propulsione nell’approfondi­
mento ed estensione dei contenuti della perizia e lo sviluppo 
della sua disciplina riceve notevole slaccio in particolare 
dall’affermazione ed asseverazione della psichiatria quale 
scienza autonoma e progressivamente dotata di un prestigio 
ed una dignità sempre maggiore nella cura e trattamento dei 
folli. In precedenza l’esercizio della psichiatria era riservato 
a pratiche metascientifiche, per non dire magiche e secondo 
una prospettiva di difesa sociale e custodialistica piuttosto 
che terapeutica54. Diventa l’effettivo punto di partenza della 
moderna criminologia e dell’indagine dottrinale e medica 
dell’imputabilità.
storico dell’evoluzione giuridica dei principi e modelli fondamentali del 
processo: Alessi, cit., p. 388 s..
52 
Vedi diffusamente, Castiglioni, cit..
53 
Florian, cit., p. 521.
54 Castiglioni, cit., pp. 625 ss.. Il merito deve ascriversi principal­
mente da un lato ad un illustre medico italiano, Vincenzo Chiarugi 
(1759-1820), assertore della necessità di una riforma fondamentale nella

---

36
CAPITOLO PRIMO
Nell’area giuridica ulteriore impulso ad una estensione del­
l’uso e dei contenuti scientifici della perizia, è conferito dall’ap­
prodo al cosiddetto sistema processuale misto nelle prime co­
dificazioni ottocentesche55, nel tentativo di amalgamare la 
tradizione inquisitoria di stampo romano-canonico, con una 
accusatorietà sorta ed elaborata dalla contrapposta tradizione 
anglosassone56 sotto la spinta del Riformismo europeo.
Il procedimento misto, epilogo della sedimentazione sto­
rica della contrapposizione tra il modello inquisitorio ed 
accusatorio nell’alternanza non solo politica e sociale tra 
Rivoluzione e Restaurazione, si cristallizza già nella legge 16­
29 Settembre 1791 e nel Napoleonico code d’instruction 
criminelle del 1808, sostrato imprescindibile di riferimento 
delle successive legislazioni europee continentali del XIX
cura degli alienati e che dimostrò, con l’esempio dell’organizzazione 
dell’istituto fiorentino da lui diretto e considerato già ai suoi tempi come 
esemplare, la opportunità di provvedimenti atti a garantire l’umano trat­
tamento dei malati. Nella sua opera: Della pazzia in genere e in ispecie 
(1793) studiò a fondo e con molta competenza la diagnosi e la prognosi 
delle malattie mentali, distinguendo la pazzia in “malinconia”, “mania”, e 
“amenza”. Dall’altro lato fra i precursori nel campo del trattamento degli 
alienati deve ascriversi anche Giuseppe Daquin, autore di un trattato in­
titolato Philosophic do la folie (1791), nel quale chiese l’abolizione del 
trattamento custodialistico inumano, considerando il sequestro e l’im­
prigionamento degli alienati come misure estremamente nocive.
55 La piena conferma deriva dall’esempio eclatante nell’area italiana 
costituito da Pietro Leopoldo I di Toscana il quale emanò nel 1774 
disposizioni afferenti il collocamento dei malati nei manicomi, fondando 
l’ospedale che fu detto di Bonifazio del quale il medesimo Chiarugi 
assunse la direzione nel 1788 e la cosiddetta Leopoldina nel 1786 con 
cui vennero abolite la prova legale, la segretazione degli atti, la tortura 
e furono dunque portate a compimento le istanze del riformismo illu­
minista in sede processuale.
56 Alessi, cit., pp. 388 ss..

---

I PRODROMI
37
secolo57. Ha inciso profondamente nella configurazione del­
l’istituto peritale essendo essenzialmente caratterizzato da 
una singolare mediazione tra efficienza e garantismo, tra 
statalismo e principi rivoluzionari, in poche parole tra au­
torità e libertà del cittadino. La perizia, ormai formale 
mezzo di prova, acquista un suo peculiare statuto normativo.
57 Alessi, cit., p. 397 s.. Per maggiori informazioni è utile anche 
confrontare Lucchini, Elementi di procedura penale, Firenze, 1908, pp. 
43 ss..
58 Per un confronto storico vedi per tutti: Puglia, Manuale di 
Procedura Penale, Napoli, 1890, pp. 22 ss.. Una pregevole sintesi storica 
dell’evoluzione e della nascita del modello inquisitorio ed accusatorio 
trovasi in Cordero, Guida alla procedura penale, Utet, 1986, pp. 32 ss..
Innanzitutto l’abolizione del sistema delle prove legali e 
l’accoglimento del principio del libero convincimento del 
giudice nell’ambito e nei limiti del materiale probatorio 
acquisito, si riverbera sul criterio della vincolatività del pa­
rere del perito per l’organo giusdicente nella materia di 
competenza dell’esperto.
In secondo luogo, il procedimento si articola in due 
fasi58: “istruttoria", dominata dalla segretezza e dalla scrit­
tura, con una coincidenza sostanziale tra l’accusatore ed il 
giudice; “giudizio”, vivificato dall’afflato garantista del con­
traddittorio, della pubblicità, e dell’oralità, pur nella analisi 
delle precedenti risultanze istruttorie. Tale articolazione in­
terferisce nella disciplina della nomina dei periti, differen­
ziandosi la stessa dualmente, in modo corrispondente alla 
diversa forma di processo, tra periti ufficiali, eventualmente 
da doversi scegliere in base ad albi appositamente predispo­
sti, e periti liberi, ovvero indicati liberamente dalle parti. 
Talora esigenze pratiche hanno storicamente determinato 

---

38
CAPITOLO PRIMO
ibridi, spesso riflesso del compromesso realizzato a livello gene­
rale delTordo procedendo quale la cosiddetta perizia mista?3.
59 Florian, cit., p. 522 s..
60 Florian, Delle Prove Penali, I edizione, 1954, p. 332 s..
Nella definizione della fisionomia processuale della peri­
zia si intreccia con tali elementi altresì il carattere pubblici­
stico e l’officialità dell’accusa penale, ovvero una maggiore o 
minore burocratizzazione della procedura con l’istituziona­
lizzazione di una magistratura permanente funzionalmente 
dedicata. Ne discende alternativamente nel concreto conte­
sto storico una accentuazione o edulcorazione della posi­
zione ufficiale del perito, con la necessità di maggior rigore 
nella valutazione dei requisiti che determinano la scelta dello 
stesso in connessione anche alla vincolatività del parere.
Il citato modello antesignano del procedimento misto, 
— precisamente il codice Napoleonico — non presenta 
un’organica ed esaustiva disciplina della perizia. In questo 
resta tributario della impostazione inquisitoria dARAncien 
Régime, relegando la previsione della presenza del perito, — 
sostanzialmente nell’ambito della prova generica —, nel 
sopraluogo. Accanto al Procuratore od al giudice inquirente, 
difatti viene configurato il perito quale persona capace per 
la sua arte o professione, di apprezzare la natura o le cir­
costanze del delitto in caso di flagranza del reato, o quale 
ufficiale sanitario preposto all’accertamento delle cause della 
morte o lo stato del cadavere, nel caso di morte violenta o 
sospetta59
 60.

---

I PRODROMI
39
13 Antecedenti normativi del codice di procedura penale del 186A
Il codice di procedura penale promulgato per l’unificato 
Regno d’Italia con R.D. 26 Novembre 1865 n. 2598 rinviene 
nelle legislazioni dei principali Stati italiani del XIX secolo 
le sue reali premesse. Un raffronto diretto della disciplina 
della perizia negli antecedenti storici della codificazione 
unitaria del 1865 consente di sottolineare ulteriormente la 
rigorosa correlazione dell’evoluzione giuridica dell’istituto 
della perizia, nel sistema italiano nella sua prospettiva sto­
rica, con la struttura e i principi informatori del sistema 
penale nel suo complesso, e del processo penale peculiar­
mente. Sin quando il fulcro basilare del sistema penale ruota 
sulla fattispecie del reato, ovvero la condotta del reo, in una 
prospettiva che ne focalizza la valenza oggettiva, orientando­
lo teleologicamente verso un accertamento processualmente 
organizzato all’acquisizione degli elementi necessari a dimo­
strarne la sussistenza storica, ben poco spazio residua, come 
è residuato sino a questo momento storico, allo studio della 
persona del reo. La perizia, pur evoluta, logicamente per­
mane e continua a permanere negli angusti confini dell’z«- 
genere del reato, con l’unica eccezione dovuta alla attenzione 
riservata alla follia o ad altre condizioni morbose interferenti 
sulla coscienza e sulla volontà, senza aver alcun rilievo nella 
economia del processo la individualizzazione e soggettivazio­
ne della risposta punitiva, e dunque le circostanze sociali e 
personali nell’ambito delle quali sia stato commesso. Solo 
con l’affermarsi storicamente di un sistema penale adegua­
tamente orientato anche nei confronti dell’autore del reato, 
contestualmente all’avvento della criminologia secondo 
idonei crismi di scientificità, non solo si creano le basi per 

---

40
CAPITOLO PRIMO
l’introduzione del parere criminologico, ma addirittura esi­
genze di coerenza del sistema ne postulano a gran voce 
l’adozione nella dimensione processuale. L’infermità mentale 
invece il cui accertamento era devoluto alla scienza medica, 
era riguardata sostanzialmente quale elemento naturalistico 
e dunque materiale del fatto storico, seppur attinente alla 
persona del reo sotto il profilo della sua coscienza e volontà. 
Ancora negli Stati italiani del XIX secolo non si riscontra 
una impostazione diversa, sebbene la regolamentazione della 
perizia assurga ad una notevole dignità sistematica.
Particolarmente nel codice di procedura criminale par­
mense, il quale offre un tipico esempio di procedimento 
misto, si rinviene l’ufficialità della perizia nella fase istrut­
toria antecedente alla pubblica discussione. La scelta e la 
nomina dei periti è rimessa all’autorità procedente ed il 
perito concepito e configurato quale ausiliario tecnico del 
procuratore ducale, ovvero del giudice in sede di prova 
generica, benché l’apporto gnoseologico richiesto non sia 
restrittivamente circoscritto dalla qualificazione eminente­
mente medica del perito61. L’espletamento della perizia è 
disciplinato in modo che i periti, — prestando prima giu­
ramento —, altresì debbano fare tutte le osservazioni e gli 
esperimenti, che la loro arte o professione suggerisce in pre­
senza del procuratore ducale o del giudice e dare, in loro 
61 II codice di procedura penale parmense dispone infatti che in 
caso di necessità il procuratore ducale ovvero il giudice debbano farsi 
accompagnare nelle visite giudiziarie da una o due persone che per arte 
o professione abbiate stimato capaci di riconoscere la natura e le cir­
costanze di un crimine o delitto. Inoltre qualora si tratti di morte di cui 
sia ignota o sospetta la causa o di omicidio, è vietato seppellire il cada­
vere senza la visita giudiziaria e se possibile la ricognizione.

---

I PRODROMI
41
presenza, il giudìzio di cui sono richiesti. Se il perito o i 
periti non vogliono o non possono per qualche giusto moti­
vo dare il proprio giudizio sul luogo, se ne fa espressa men­
zione nel processo e si accorda un termine non maggiore di 
tre giorni a presentare la relazione. Alla mancanza di rela­
zione possono supplire le deposizioni dei testimoni se tali da 
bastare a far prova del fatto permanente62. Tali profili nor­
mativi della disciplina ci consentono di affermare che il 
perito trova dunque finalmente una sua collocazione auto­
noma rispetto alla prova testimoniale in quanto caratterizza­
to da una “capacità” di natura tecnica e funzionale all’accer­
tamento obbiettivo del reato. Il parere dei periti non era 
vincolante per il giudice né obbligatorio salvo diversa dispo­
sizione di legge63, confermando la matrice inquisitoria di una 
interpretazione del principio del libero convincimento, — 
affermatasi nel corso dell’ottocento soprattutto presso la 
dottrina italiana64 65 —, volta a consacrare l’onniscienza del 
giudice nel clima culturale che ha generato l’iperbole iudex 
peritus peritorum^.
62 Vedi De Notaristefani, cit., p. 399 s.. Altresì le dichiarazioni e 
deposizioni fatte con giuramento dai periti potevano essere lette nella 
pubblica udienza senza che fosse necessario citarli, ma, coerentemente 
con il contrapposto schema accusatorio della discussione dibattimen­
tale, le parti avevano la facoltà di citarli, indicandoli nella lista dei te­
stimoni, e il presidente poteva provvedere di ufficio.
63 Come nei casi previsti degli artt. 315 e 323 c.p. secondo cui erano 
puniti con la reclusione gli atti di violenza se per giudizio delle persone 
dell’arte la offesa avesse comportato pericolo di vita e si doveva stare al 
giudizio che ne era dato da un chirurgo o da altro perito, non essendo 
nota la qualità dell’arma usata. Vedi De Notaristefani, cit., p. 399 s..
64 Nobili, Il libero convincimento del giudice, p. 20 s..
65 Come sempre icasticamente Cordero, cit., p. 643.

---

42
CAPITOLO PRIMO
Anche nel regolamento organico di procedura criminale 
pubblicato in Roma il 5 Novembre 1831 per ordine di S.S. 
Gregorio XVI si conferma la netta differenziazione della 
perizia dalla prova testimoniale, innanzitutto dal punto di 
vista della semantica normativa poiché viene adottata una 
precisa categorizzazione denotativa dello strumento pro­
cessuale66. La disciplina è sufficientemente sistematica e 
sostanzialmente analoga al codice parmense in quanto 
qualora la determinazione dell’esistenza, della natura, delle 
cause, delle circostanze, effetti e valore di un delitto postuli 
il possesso di cognizioni specifiche, possono deputarsi allo 
loro determinazione persone perite, presuntivamente capaci 
per la loro arte o professione67 68
.
66 Sul valore della semantica normativa vedi diffusamente De Lalla, 
La logica delle prove penali, Jovene, 1973, pp. 195 ss..
67 De Notaristefani, cit., p. 399. Espressamente la prova dell’esi­
stenza di un fatto permanente, ovvero da cui residuino delle vestigia e 
delle tracce materiali, si forma mediante la oculare ispezione e visita, 
con l’intervento di persone perite ed addirittura nei casi di ferite od 
omicidio si richiede l’opera di due medici o chirurghi. Qualora al 
giudizio dei periti fiscali contrapponga l’inquisito altra perizia, e questa 
resa giudiziale, discordi sostanzialmente dal primo, si richiede il voto di 
un collegio medico-chirurgico a cui vengono rimessi gli atti necessari.
68 La accezione dell’ambito scientifico di tale scienza è stata deli­
neata da Saponaro F., La Criminalistica scienza autonoma, in Crimino­
logia e Criminalistica, Adriatica, Bari, 1989, pp. 95 ss. e del medesimo 
autore La Criminologia e la Criminalistica, in Trattato di Criminologia, 
Medicina Criminologica e Psichiatria Forense, Giuffrè, Milano, 1987, 
Vol. Ili, pp. 73 ss.. La definizione di criminalistica è riportata infra 
(Introduzione, nota n. 10).
Nonostante i passi avanti ancora trattasi di scienza ap­
plicata all’analisi e constatazione del corpo del reato, ovvero 
in ambito criminalistica^ e certamente non ancora neppure 
lontanamente criminologico. L’autoritarismo inquisitorio 

---

I PRODROMI
43
permea anche tale disciplina competendo la scelta sempre 
all’ufficio ed esigendosi esplicitamente dai periti la più 
grande imparzialità, dovendo esaminare l’oggetto di cui 
sono incaricati spogliandosi di ogni prevenzione e di ogni 
pensiero alle conseguenze, e riferire secondo i loro lumi e 
coscienza. Il criterio dell’autonomia gnoseologica del giudice 
e della funzione meramente coadiutrice della perizia è ap­
punto accolto e ribadito anche nel Regolamento, poiché il 
parere dei periti serve per istruzione dei giudici, senza però 
obbligarli a conformare il loro giudizio all’opinione dei 
periti stessi.
La mediazione accusatoria al pari del codice parmense 
d’altra parte consente un minimo spazio alla rilevanza del 
principio del contraddittorio. Le parti possono richiedere la 
perizia “per essenza della cosa” e i periti debbono essere 
esaminati oltreché fornire delucidazioni sopra le difficoltà che 
può proporre, se l’inquisito ne fa richiesta, come può fare 
istanza che siano chiamati a comparire in udienza, riservan­
dosi alla prudenza del presidente ammettere tale domanda.
Al contrario nel codice criminale estense richiamato in 
vigore con decreto del 24 Agosto 1814 dal duca Francesco 
IV, invece, l’intervento processuale dei periti pur essendo 
anche possibile regredisce in definitiva ad un elaborato ob­
bligo di referto dei medici e chirurghi che avessero prestato 
cura ad una persona ferita gravemente, avendo il dovere, 
legalmente sanzionato, di notificare tale fatto all’ufficio cri­
minale, indicando il nome ed il cognome del ferito, il luogo, 
e le qualità delle ferite, con ogni precisione, esprimendo il 
proprio parere se fossero mortali, pericolose o curabili e, 
rilevando la qualità delle armi e degli strumenti utilizzati. 
Qualora fosse intervenuta la morte era rimessa ai medici o 

---

44
CAPITOLO PRIMO
chirurghi la determinazione del nesso eziologico con le ferite 
o percosse ricevute.
Maggior afflato sistematico caratterizza il codice di 
procedura penale per il Regno delle Due Sicilie, dando una 
chiara illustrazione ed esempio del livello raggiunto dal­
l’evoluzione giuridica dell’istituto peritale prima del codice 
del 1865, strutturando la definizione deft ingenere in prin­
cipale e suppletorio, regolando con minuziosità illuministica 
l’intervento dei periti e le formalità che lo accompagnano.
Nella prova generica e in ogni specie di reperto è ri­
chiesto che nel sopraluogo l’ufficiale di polizia giudiziaria si 
accompagni a due o più periti di ciascuna arte o mestiere atti 
a riconoscere le tracce lasciate dal reato e lo stato e i ca­
ratteri del fatto permanente, quali verosimilmente abbiano 
potuto essere i mezzi materiali con cui il reato è stato 
commesso, quali effetti abbia questi prodotto, quali altri 
possa in seguito produrne e la loro probabile durata. Se il 
giudizio dei periti, qualora siano due, non è concorde, l’uf­
ficiale di polizia giudiziaria ne chiamerà sul luogo uno o più 
altri, in modo però che insieme formino un numero dispari, 
farà rinnovare in loro presenza le operazioni già fatte, o se 
queste non possano ripetersi le farà loro indicare dai primi 
periti e dopo i chiarimenti scambievoli riceverà il giudizio di 
tutti. I periti prima di cominciare le loro osservazioni pre­
steranno innanzi all’ufficiale di polizia giudiziaria giura­
mento di fare la loro dichiarazione o il loro rapporto e di 
dare il loro giudizio sul proprio onore e la propria coscienza. 
I periti che abbiano fatto le loro dichiarazioni con giura­
mento, non è necessario che siano chiamati alla pubblica 
udienza. Possono però le parti o il PM. inserirli nelle ri­
spettive note e il giudice ha facoltà di citarli d’ufficio. Se non 

---

I PRODROMI
45
sono citati le loro dichiarazioni sono lette in udienza. Se 
invece non hanno prestato giuramento, le loro dichiarazióni 
scritte non potranno essere lette in udienza, a pena di nul­
lità, se non nei soli casi di morte o assenza dei dichiaranti69.
69 De Notaristefani, cit., pp. 400 ss..

---

---

CAPITOLO SECONDO
I CODICI DEL REGNO D’ITALIA
Sommario: 2.1 II codice di procedura penale del 1865 - 2.2 II codice di 
procedura penale del 1913 - 2.3 II progetto Ferri.
2.1 1/ codice di procedura penale del 1865.
Il codice del 1865 è ispirato ai caratteri e principi del 
processo penale propri del codice napoleonico e costituisce 
una versione marginalmente modificata del codice sardo 
promulgato da Vittorio Emanuele II per lo Stato sabaudo, in 
data 20 Novembre 1859, che di fatto fu esteso alla Toscana 
ed all’intero territorio nazionale.
In subiecta materia ha accolto il sistema misto tra la 
perizia ufficiale e la perizia libera1, corrispondente allo 
schema tipico alternato dei suoi modelli procedimentali. Da 
un lato una istruttoria scritta e segreta, gestita in modo dif­
ferenziato in accordo al titolo del reato da una congerie di 
organi togati: il Procuratore del Re quale pubblico ministero 
titolare dell’esercizio dell’azione penale, il pretore, il .giudice 
istruttore, la camera di consiglio (due giudici del tribunale 
oltre l’istruttore), la sezione d’accusa nei procedimenti 
d’assise, delineando una innegabile “burocrazia dagli ingua­
ribili gusti inquisitorial?1 2. Domina la figura del giudice 
1 Virotta, cit., pp. 43 ss..
2 Cordero, Guida, cit., p. 93.

---

48
CAPITOLO SECONDO
istruttore di cui viene sancita espressamente la prevalenza 
funzionale investigativa anche sul pretore poiché «in caso di 
concorrenza con qualsiasi altro ufficiale di polizia giudiziaria 
spetterà al giudice istruttore di procedere agli atti attribuiti 
alla polizia'giudiziaria» (art. 79 c.p.p. 1865) ed è il titolare 
assoluto dell’istruzione dei «processi per delitti per i quali la 
legge stabilisce la pena dell’ergastolo od altra pena restrittiva 
della libertà personale non inferiore nel minimo a tre anni e 
per i delitti di competenza del Tribunale penale» (art. 81 
c.p.p. 1865). Il cuore effettivo del processo è l’istruzione nel 
corso della quale il giudice istruttore provvede all’assun­
zione dei mezzi di prova, ed infatti anche da un punto di 
vista sistematico la disciplina dei diversi mezzi, — testimo­
nianze, perizie —, è quasi del tutto contenuta nel Capo V 
del Titolo II, Libro I: «Degli atti d’istruzione». Dall’altro lato 
viene articolato un pubblico ed orale dibattimento in con­
traddittorio tra le parti.
Su questo scenario processuale il legislatore del 1865 ha 
disegnato una disciplina della perizia che può definirsi al­
quanto frammentaria e solo parzialmente in ciò giustificata 
dallo iato processuale tra istruzione e dibattimento. A fronte 
di una normativa generale stabilita nella Sezione V Delle 
perizie, (artt.- 152 e ss.), appunto nel capo riservato all’istru­
zione, e poi dettata con specifico riferimento al giudizio 
dibattimentale in comune con i testimoni (Libro II, Capo 
III, artt. 285 ss.), si riscontra un regime della perizia in corso 
d’istruzione, — particolarmente medico-legale —, specifico 
e minuziosissimo, conformemente all’uso dei codici ottocen­
teschi sulla scia dell’ideologia illuminista, secondo cui la 
codificazione deve riuscire a regolare ogni comportamento 
umano, nella specie processuale, con una precisione quasi

---

I CODICI DEL REGNO D’ITALIA
49
ossessiva. Dato particolarmente interessante: l’utilizzazione 
processuale della scienza medica viene definitivamente san­
cita, anzi viene meticolosamente descritto il contenuto del­
l’attività dei periti medico-legali. Il punto di vista, come 
vedremo, continua ad essere obbiettivo ed afferente l’ac­
certamento materiale del reato, sicché nessun spazio concre­
to residua per l’analisi della personalità del reo secondo una 
prospettiva che esuli daW ingenere del reato.
Nella fase istruttoria la perizia è appunto caratterizzata 
dall’unilateralità ed ufficialità essendo il perito nominato 
esclusivamente dal giudice, in chiave dunque sussidiaria al­
l’organo deputato alla raccolta delle prove, tanto da com­
pletare l’attività giudiziale nelle constatazioni di fatto3. Nella 
fase dibattimentale è stabilita la facoltà per il Procuratore del Re, 
l’imputato e la parte civile di scegliere ed indicare liberamente i propri 
periti. Il solo onere4 * * * * * * il previsto infatti è la presentazione delle liste 
nella fase predibattimentale ai sensi dell’art. 384 c.p.p. 1865 
cui consegue l’ammissione dell’esame dei periti indicati al­
3 De Notaristefani, cit., p. 417.
4 Vedi le considerazioni svolte in margine al combinato disposto
degli artt. 415 e 420 c.p.p. 1930 da Garofoli V., L’introduzione della 
prova testimoniale nel nuovo processo penale, Giuffré, Milano, 1992, pp.
97 ss.. L’esegesi dell’autore ed il relativo commento è riferito effettiva­
mente alla presentazione delle sole liste testimoniali e non anche dei
periti, la cui citazione a dibattimento è disciplinata invero dall’art. 415
c.p.p. 1930, data la distinzione, non presente nel codice di procedura 
penale del 1865 tra “periti” di parte, ovvero i consulenti tecnici ed i 
periti nominati nell’istruzione dal giudice. Possono comunque essere
condivise le sue osservazioni anche per «le liste dei testimoni e periti che
il Procuratore del Re, la parte civile e l’imputato intenderanno di far 
sentire all’udienza» di cui all’art. 384 c.p.p. 1865. Il combinato disposto 
degli artt. 384 e 385 c.p.p. 1865 è sostanzialmente riprodotto difatti 
negli artt. 415 e 420 c.p.p. 1930, tenendo conto appunto della nuova 
figura dei consulenti tecnici e della loro differenziazione dai periti.

---

50
CAPITOLO SECONDO
l’udienza dibattimentale, salvo il disposto dell’art. 385 
comma 2° c.p.p. 1865.
La legge poi non indica esplicitamente a chi spetti la 
facoltà di scelta dei periti sebbene sia desunta dal conferi­
mento del potere di compiere atti istruttori al Procuratore 
del Re, agli ufficiali di polizia giudiziaria, al pretore ed al 
giudice istruttore cui conseguentemente compete la nomina 
nel corso dell’istruzione5. Neppure sono precisamente de­
scritte le modalità ed i criteri della scelta. Il pubblico uffi­
ciale procedente, pur godendo di ampia libertà di scelta, 
essendogli solo vietato di assumere come periti persone che 
non può sentire come testimoni, è tuttavia tenuto ad osser­
vare alcune cautele al fine di accertare che il perito possieda 
la necessaria esperienza e quelle speciali cognizioni tecniche 
richieste dall’oggetto della perizia, sicché, in talune ipotesi 
predeterminate dalla legge sono presuntivamente indicate 
dal legislatore le categorie di persone idonee, al fine di 
evitare la dispersione della prova del corpo del reato6. Nella 
impostazione sottostante a tale disciplina è interessante no­
tare che la specifica cognizione od abilità posseduta dal 
perito è concepita in modo complementare alla funzione 
giusdicente7.
5 De Notaristefani, cit., p. 416.
6 Un’applicazione di questo principio inerente alla capacità speci­
fica del perito si riscontra ad esempio nella falsità in atti per la quale la 
legge prescrive che «le perizie saranno fatte da notai o calligrafi» (art. 
703 c.p.p. 1865) oppure, come nei casi di venefizio, in cui devono 
«intervenire alla verificazione del fatto due chimici» (art. 136 c.p.p. 
1865) per l’analisi del veleno.
7 De Notaristefani, cit., p. 415.
Questo sistema, difficilmente giustificabile dal punto di 
vista della sua funzionalità, deriva inevitabilmente dallo iato 5 6 7 

---

I CODICI DEL REGNO D’ITALIA
51
netto e rigido segnato dal codice del 1865 e conseguente alla 
contrapposizione tra l’applicazione dei principi del modello 
inquisitorio nella forma che potrebbe definirsi, — pur essen­
do concetti storicamente immanenti —, pura, alla fase 
istruttoria, e la morfologia tipicamente accusatoria riservata 
alla fase dibattimentale8. Ora, poiché durante il periodo 
istruttorio è escluso l’intervento della difesa, all’imputato 
non è consentito di accertare o di contestare la opportunità, 
esattezza e regolarità della perizia ufficiale disposta, al pari 
degli altri atti istruttori, se non nel corso del giudizio in cui 
è instaurato finalmente il contraddittorio sul materiale pre­
cedentemente acquisito e talvolta abusivamente recuperato 
attraverso forzature interpretative9. Essendo quindi l’inter­
vento dei periti in dibattimento generalmente diretto a ri­
cercare e a dimostrare eventuali errori o discrasie od ine­
sattezze nei quali siano incorsi periti che godono la fiducia 
dell’autorità giudiziaria, non sarebbe ovviamente opportuno 
deferire alla stessa autorità la nomina dei nuovi periti, né 
subordinare solamente all’iniziativa della stessa la possibilità 
di assumere pareri tecnici nel corso del giudizio, sebbene ciò 
comporti il rischio concreto di contese e diatribe intermi­
nabili nel corso della discussione pubblica ed orale10.
8 Borsani e Casorati, Codice di procedura penale it., IV, Milano, 
1876, p. 368.
9 Cordero, Guida, cit., p. 93.
10 Vedi Virotta, cit., p. 44 s. e Florian, cit., p. 524 s..
Quanto alle modalità di assunzione, il legislatore si è 
limitato a stabilire che essa deve essere preceduta, a pena 
della nullità dell’atto, dalla prestazione del giuramento da 
parte dei periti (art. 154 c.p.p. 1865) e che il giudice 

---

52
CAPITOLO SECONDO
istruttore, «tranne i casi in cui, per riguardi di moralità e di 
decenza, stimasse opportuno di ritirarsi», deve assistere alle 
operazioni peritali. Il giuramento imposto anche ai periti 
indicati dalle parti invoca la solennità dell’atto in modo da 
rafforzare la valenza di obbiettività riconosciuta all’opera del 
perito.
Sotto l’impero di questa normativa, poiché la perizia 
istruttoria è segreta e disposta solo d’ufficio, si impone al 
giudice il dovere di fissare con la massima accuratezza e 
chiarezza i punti su cui formulare i quesiti da sottoporre ai 
periti. A questo scopo sono dirette le disposizioni dell’art. 
155 c.p.p. 1865, il quale cosi recita: «il giudice farà ai periti 
quelle domande che crederà del caso, e loro darà, ove occor­
ra, le direzioni convenienti o per iscritto o verbalmente; e ne 
sarà fatta menzione. I periti faranno quindi tutte le opera­
zioni e gli esperimenti che la loro professione o arte sug­
gerisce, indicando i fatti e le circostanze sulle quali avranno 
fondato il loro giudizio». Nel formulare i quesiti il giudice 
istruttore deve inoltre tenere presente quelle norme che, in 
relazione a taluni reati o loro fattispecie, quali omicidio, 
infanticidio, lesioni, furto o altri reati con scasso, incendio 
doloso, previsti dagli artt. 130 e segg. c.p.p. 1865, prevedono 
l’ausilio obbligatorio di un perito per l’accertamento del 
corpo del reato e specificano in modo alquanto dettagliato i 
relativi quesiti da sottoporre a questi ultimi. In definitiva la 
perizia è un «atto giudiziale», ovvero un atto di completa­
mento della facoltà del giudice di appercepire i fatti di reato 
attraverso la comunicazione delle osservazioni ed induzioni 
peritali11.
11 De Notaristefani, cit., p. 432.

---

I CODICI DEL REGNO D’ITALIA
53
Terminate tutte le operazioni peritali i periti redigono 
una relazione in forma scritta o anche orale nella quale espri­
mono il loro parere. L’art. 158 c.p.p. 1865 consente ulte­
riormente al giudice di richiedere ai periti, nel corso del­
l’istruzione, «ulteriori chiarimenti sulla loro relazione, e so­
pra tutto ciò che egli crederà utile a maggiore delucidazione 
della loro opinione, se ritiene che dalla relazione stessa non 
risultino sufficientemente chiariti quei punti o alcuni di essi, 
al cui accertamento la perizia è diretta». Ci si chiedeva se in 
tali casi si dovesse rinnovare o meno la prestazione del 
giuramento. Nel silenzio della legge la questione può essere 
facilmente risolta con l’applicazione analogica dell’art. 300 
c.p.p. 1865. Secondo tale norma i periti che abbiano già 
espresso il loro giudizio nel periodo istruttorio, nel dibatti­
mento non dovrebbero prestare nuovo giuramento, ad ec­
cezione del caso in cui le circostanze, sopra le quali i periti 
devono essere riassunti siano state oggetto della prima pe­
rizia. Tale criterio previsto dalla legge relativamente alla rias­
sunzione di periti, — e testimoni —, in giudizio è stato ge­
neralmente applicato anche alla perizia assunta nel corso 
dell’istruzione probatoria ribadendo la solennità e la im­
parzialità che ammantava l’istituto peritale.
Per quanto concerne la perizia assunta nel corso della 
fase dibattimentale una sua caratteristica e fondamentale 
differenza rispetto alla perizia istruttoria consiste nel fatto 
che, mentre questa veniva assunta in assenza delle parti, in 
udienza ciò avveniva in presenza dei giudici e in contrad­
dittorio delle parti. Compete quindi ad esse indicare i periti 
che reputano più idonei a compiere convenientemente il 
loro ufficio, esattamente come possono chiamare in giudizio 
testimoni a loro favore, con la sola differenza che mentre il 

---

54
CAPITOLO SECONDO
perito è nominato dalle parti il testimone viene solo indicato 
dalla stessa. Tuttavia, poiché il parere è diretto al giudice 
appare evidente come il perito deve godere più della fiducia 
del giudice stesso che non di quella della parte che lo ha 
nominato. La frattura tra perito giudiziale nel periodo 
istruttorio e perito di parte nel pubblico dibattimento si ri­
verbera sul valore probante del parere al punto da configu­
rare quasi una differenza ontologica delle due perizie, ascri­
vendosi una funzione giudiziale al perito istruttorio nomi­
nato dal giudice, — per la parte attinente al giudizio logico 
espresso —, ed assimilandosi al difensore il perito dibatti­
mentale per l’unilateralità della tesi che si presume chiamato 
a sostenere12. L’asimmetria dell’orbo procedendi si rispecchia 
nell’architettura probatoria ed in particolare nella forza 
dell’elemento di prova ai fini del convincimento, innescando 
la sfiducia ed il sospetto nel parere tecnico dell’esperto di 
nomina ed incarico di parte, pur funzionale all’attuazione 
del contraddittorio. Questione irrisolta e fonte di polemiche 
sino ai giorni nostri13 * 15
.
12 De Notaristefani, cit., p. 420. E stata tale discrasia in realtà a
fondare le discussioni sul funzionamento del sistema e sugli accesi ed 
infuocati contrasti segnalati dalle cronache del tempo e che hanno 
portato numerosi giuristi e medici a contestare la disciplina allora vi­
gente ed a propugnare il contraddittorio nell’istruzione od altri cor­
rettivi. Su tale ultimo punto vedi Virotta, cit., pp. 44 ss..
15 Vedi Virotta, cit., p. 578 s.. Anche nel codice vigente a norma 
dell’art. 233 i consulenti tecnici possono “presentare memorie" al giu­
dice, e dunque il loro parere non assurge a dignità di mezzo di prova.
A parte la rara ipotesi della necessità di un parere tec­
nico per valutare nuove circostanze verificatesi posterior­
mente all’istruzione, l’assunzione di periti nel corso del di­
battimento avviene generalmente per consentire alle parti di 

---

I CODICI DEL REGNO D’ITALIA
55
esaminare le operazioni compiute dai periti nominati in 
istruttoria o per sentire nuovamente questi ultimi affinché 
forniscano gli opportuni chiarimenti14. In quest’ultimo caso 
non può sorgere alcuna controversia in quanto il giudice 
motu proprio o ad istanza di una delle parti, ove reputi ne­
cessario chiamare in udienza il perito o i periti assunti in 
istruzione ne ordina semplicemente la comparizione. E inve­
ce discussa, — per gli inconvenienti che generalmente 
comporta —, l’opportunità di ordinare la comparizione in 
giudizio di nuovi periti affinché manifestino il loro parere 
sui risultati già ottenuti o sulla esattezza o meno del giudizio 
espresso dai periti ufficiali. In realtà, la mancanza di con­
traddittorio nella fase istruttoria, nella quale l’accertamento 
peritale è riservato esclusivamente al perito nominato di 
ufficio, restando quindi precluso ogni intervento, — anche 
solo in qualità di osservatore —, al perito di parte, rende 
generalmente sterile o quantomeno poco determinante, l’in­
tervento di quest’ultimo nella fase dibattimentale. Il perito 
di parte può allora intervenire soltanto nella valutazione dei 
dati tecnici oggettivi, forniti dalla perizia, ufficiale, senza 
peraltro poterne verificare l’esattezza.
14 Puglia, Manuale di procedura penale, p. 301 s..
15 Sempre con lucidità e chiarezza Cordero, Guida, cit., p. 348 s..
Il parere tecnico, infatti, ad una acuta analisi, può scan­
dirsi secondo tre momenti, essenziali all’operato peritale, e 
diacronici o sincronici tra loro: a) appercezione del dato di 
fatto attraverso l’osservazione empirica e sua rappresentazio­
ne oggettiva; b) giudizio logico-induttivo delle conseguenze 
del dato empirico; c) elaborazione di un modello ipotetico 
su massime d’esperienza, prescindendo dall’indagine empi­
rica15. Ciò posto è evidente come il perito di parte può in- 14
 15
 

---

56
CAPITOLO SECONDO
terloquire soltanto susseguentemente all’osservazione e per­
cezione diretta del materiale sperimentato, soprattutto ' in 
quelle fattispecie estremamente frequenti nelle quali il ri­
lievo empirico non è ripetibile. Se infatti, ad esempio, può 
essere valutato anche a distanza di tempo lo stato mentale di 
un imputato, non altrettanto può dirsi quando si tratta di 
constatare la apparenza fenomenica di un cadavere.
La scelta della liberalità della perizia nella fase dibatti­
mentale ha determinato quindi il notevole inconveniente del 
verificarsi di innumerevoli ed indeterminabili discussioni, 
che spesso sono degenerate nel vigore del codice del 1865 in 
confusionarie battaglie, tra periti di accusa e periti di difesa, 
a tutto discapito della celerità del processo e della esigenza 
di chiarezza processuale16. Tale sistema ha mostrato ben 
presto le carenze proprie della regolamentazione posta al­
l’istituto della perizia, circa l’effettivo ausilio che essa può 
offrire al magistrato giudicante per un’equa valutazione di 
quelle questioni di indole tecnica, alla cui risoluzione avreb­
be dovuto essere rivolta la perizia stessa. Appare facilmente 
comprensibile come sia avvertita l’esigenza di modificare la 
rigidità di tale sistema e di accordare all’imputato ed al suo 
difensore la facoltà di partecipare, entro determinati limiti, 
all’assunzione e formazione di quegli atti che non si devono 
o non si possono più ripetere in sede dibattimentale, fra i 
quali vi è anche la perizia. Atti che per la loro importanza 
possono avere un valore decisivo nel giudizio sul merito17. 
Numerose sono state quindi le discussioni e le polemiche 
16 Virotta, cit., p. 45­
17 Come è rilevato da Borsani e Casorati nel loro commento al 
c.p.p. del 1865 n. 23, con riferimento ai primi commenti al suddetto 
codice.

---

I CODICI DEL REGNO D’ITALIA
57
sull’argomento le quali hanno finito per investire la fun­
zionalità dell’intero codice e non sono mancati progetti di 
legge per la riforma dell’istituto che tuttavia hanno appor­
tato modificazioni per lo più insignificanti18 ed irrilevanti ai 
fini della riforma dell’intero codice.
18 Vedi tra gli altri: progetto De Crecchie, presentato alla Camera 
il 2 dicembre 1878, mirava a riservare le perizie ai professori di medi­
cina legale nelle sedi ove esisteva l’insegnamento della materia; pro­
getto Calenda presentato in Senato il 13 luglio 1895, limitava la 
nomina dei periti tra quelli iscritti nell’albo se questo fosse stato 
compilato e così via.
19 Stoppato, La perizia scientifica nel processo penale, Riv. pen., 
1897, XLV, fase. VI, p. 513.
La necessità del contraddittorio nella formazione della 
prova peritale durante la fase predibattimentale è stata au­
torevolmente sostenuta19, propugnando un complesso di 
principi direttivi che dovrebbero sovraintendere ad una ra­
zionale sistemazione dell’istituto della perizia. La propugna­
ta impostazione ha avuto un notevole peso sulla regolamen­
tazione del codice del 1913 e anche del codice Rocco in 
quanto risolutrice delle maggiori questioni problematiche 
precedenti e tuttora certamente valida: l’operato dei periti 
dovrebbe configurarsi quale apporto sussidiario all’attività 
processuale di accertamento del fatto materiale rimesso al 
giudice, con intervento delle parti e loro difensori, ed ampia 
facoltà di scelta fra persone di riconosciuta competenza 
tecnica. Le parti che vogliono avere il proprio perito lo 
avrebbero dichiarato sin dall’inizio dell’istruttoria penale 
indicando le questioni specifiche. La preparazione del pa­
rere peritale neho stadio scritto dell’istruttoria sarebbe av­
venuta assicurando il pieno contraddittorio e conseguente­

---

58
CAPITOLO SECONDO
mente apprestando un meccanismo che evidenziasse l’even­
tuale dissenting opinion dei periti discordi, e la facoltà delle 
parti di rinfrancare le proprie ragioni con nuovi periti nello 
stadio orale della causa. La discussione delle perizie do­
vrebbe essere orale e pubblica con l’intervento dei periti ed 
il divieto alle parti di valersi di pareri tecnici o di opinioni 
scientifiche che non siano state discusse in causa. Fonda­
mentale poi l’assoluta libertà del giudice di valutare il parere 
dei periti e pronunziarsi in ordine a quello20.
20 Virotta, cit., p. 48.
21 Vedi Tamassia, Le perizie medico legali, Riv. pen., vol. X; e 
Franzolini, La giuria suppletoria, Riv. pen., vol. V.
22 Riv. pen., vol. I, p. 242.
Altri, invece hanno propugnato l’istituzione di una giu­
ria suppletoria21 o di un collegio di periti, al giudizio del 
quale sarebbero deferite le questioni tecniche valutate in 
modo discorde dei periti dell’accusa e della difesa. Non sono 
mancate poi alcune risolutive prese di posizione nelle quali, 
per ovviare agli inconvenienti dell’istituto si è proposta la 
drastica e radicale soluzione di abolire tout court il con­
traddittorio peritale nel dibattimento. In tal senso il testo del 
progetto di legge per la riforma delle perizie nei giudizi 
penali presentato in Senato dal ministro Fani il 13 dicembre 
191022, redatto in venti articoli, secondo cui a istanza di 
parte o d’ufficio, il collegio peritale o il perito relatore può 
essere citato a comparire al dibattimento, e nel dibattimento, 
— una volta data lettura della perizia scritta —, il perito 
relatore può essere semplicemente invitato a dare tutti i 
chiarimenti che il giudice ritenga necessari, con l’esclusione 
di alcuna discussione fra i periti. Ove siano proposti dei 

---

I CODICI DEL REGNO D’ITALIA
59
quesiti o delle domande al perito relatore o ai componenti il 
collegio peritale essi, fuori del dibattimento o nel termine 
fissato dal magistrato che ne abbia riconosciuta l’utilità 
formulerebbero le motivazioni e le risposte, riferite in 
udienza dal relatore e da un sol perito all’uopo nominato. E 
vietata l’assistenza al dibattimento di altri periti oltre quelli 
sopra indicati23.
25 Tale progetto di legge è stato fermamente criticato dallo Stoppato 
il quale in un articolo di commento al suddetto disegno di legge, così 
esordisce: «non vi fu mai, non vi è, e non si troverà mai un metodo più 
semplice, per togliere di mezzo i vizi del funzionamento di un istituto, 
fuori che questo, sopprimere l’istituto. Il metodo che d’altronde non im­
pegna neanche troppo il ragionamento è anzi tanto semplice che venne e 
viene fedelmente applicato nelle varie manifestazioni della vita degli 
uomini di intelletto e di costumi rudimentali. Il contraddittorio peritale 
pubblico presenta inconvenienti, come tutte le esplicazioni vive dell’atti­
vità umana e sociale; dunque sopprimiamolo.»
Nonostante la molteplicità delle opinioni, un’efficace 
azione riformatrice dell’istituto della perizia come dell’intero 
codice del 1865, nel periodo della sua vigenza, è stata cer­
tamente da tutti auspicata, non solo ad opera della dottrina 
ma anche in virtù di un forte risveglio legislativo, indice di 
rinnovata coscienza giuridica, che si è venuta manifestando 
in quasi tutti gli Stati d’Europa.
Delineata la cornice normativa e lo scheletro portante 
del mezzo di prova assunto sinora, — allo stato attuale della 
problematica —, quale veicolo privilegiato del parere 
criminologico nel processo penale, nell’indicato contesto 
storico, occorre addentrarsi nel cuore del problema: i pos­
sibili contenuti della perizia nel vigore del codice del 1865. 
Da questo punto di vista è accolta una nozione della prova 
peritale generica ed indeterminata. Secondo quanto dispone 25
 

---

60
CAPITOLO SECONDO
l’art. 152 c.p.p. 1865 l’indagine tecnica può essere ordinata 
dal giudice tutti i casi nei quali per la disamina di una 
persona o di un oggetto si richiedono speciali cognizioni o 
abilita'. L’interpretazione dominante conduce a ritenere 
sussistente per il giudice il divieto di sostituirsi al perito 
anche se fosse stato dotato della capacità e delle cognizioni 
tecniche per svolgere l’ufficio sebbene l’omissione della 
perizia non sia sanzionata da nullità. Al giudice è tuttavia 
sostanzialmente attribuita la facoltà di valutare nei singoli 
casi la convenienza o meno di ricorrere all’ausilio dei periti, 
infatti, ad eccezione di alcune ipotesi espressamente previste 
dalla legge, non è ravvisabile nei casi previsti dall’art. 152 
c.p.p. 1865 un obbligo per il giudice di disporre la perizia, 
potendo egli ricorrere ad altri mezzi di prova24 25
, in aderenza 
alla nascente cristallizzazione inquisitoria del principio del 
libero convincimento quale libertà sconfinata di scelta dei 
mezzi di acquisizione gnoseologica nella ricerca della verità 
materiale25. Già il giudice deve «fare tutte quelle indagini 
che possono condurre alla manifestazione della verità» (art. 
84 c.p.p. 1865).
24 Virotta, cit., p. 44 e De Notaristefani, cit., p. 416 s..
25 Nobili, cit., pp. 219 ss..
L’ampiezza della portata della norma dell’art. 152 c.p.p. 
1865, è suscettibile di indurre a credere una estensione del 
possibile oggetto della perizia estrinseco all’ambito della 
prova generica. Pertanto si potrebbe ritenere l’oggetto della 
perizia estensibile ad una disamina della personalità del reo, 
effettivamente permessa dalla generica formulazione della 
norma. In realtà la giurisprudenza e la dottrina hanno 
sempre ricondotto la portata dell’art. 152 comunque nel­

---

I CODICI DEL REGNO D'ITALIA
61
l’ambito deVC ingenere del reato26. Il salto di qualità invero si 
limita ad una maggiore sofisticata articolazione della disci­
plina della perizia, qui descritta e richiamata nei suoi tratti 
salienti, in seno ad un procedimento penale molto più com­
plesso del passato, a causa della faticosa armonizzazione 
della eterna dialettica tra istanza inquisitoria ed accusatoria.
26 Le perizie sono comunque dirette all’accertamento materiale del 
fatto di reato (Cass. 12 Novembre 1903, Lodi Rivista pen., LIX, p. 182). 
Vedi De Notaristefani, cit., p. 415. La dottrina citata dall’autore infatti 
riconduce comunque la funzione del perito all’attestazione di un fatto 
al punto da assimilarlo comunque alla figura del testimone sotto il 
punto di vista dell’osservazione del fatto, ed al giudice in quanto gli 
consente per il tramite del giudizio logico espresso nel parere peritale 
una rappresentazione del fatto altrimenti difficilmente raggiungibile.
La nozione generica dell’art. 152 c.p.p. 1865 appare 
forse più correttamente quale una norma di chiusura della 
disciplina della Sezione III, la cui significante rubrica è: Del 
modo di accertare il corpo del reato. Gli artt. 125 e ss. c.p.p. 
1865, di cui alla predetta Sezione, come abbiamo già anti­
cipato, contengono una dettagliata regolamentazione del­
l’attività peritale specialmente medico-legale il cui intervento 
doveroso è prescritto: nei casi di «omicidio, o di altro caso di 
morte di cui sia ignota la causa» (art. 125 c.p.p. 1865) per la 
visita, o ricognizione, o dissezione del cadavere; nel caso di 
persona ferita o percossa per la descrizione delle «ferite, 
lacerazioni e contusioni» con indicazione della loro «località, 
la lunghezza, la larghezza, la profondità» (art. 131 c.p.p. 
1865); nel caso di infanticidio per dichiarare «se il bambino 
sia nato vivo, e se fosse in stato di vivere fuori dall’alvo 
materno» (art. 135 c.p.p. 1865) e così via rispettivamente nei 
casi di veneficio, furto, incendio. E di tutta evidenza che il 

---

62
CAPITOLO SECONDO
legislatore del 1865, benché riservi una particolare attenzio­
ne e cura alla disciplina dell’introduzione ed all’utilizzazione 
processuale dei contributi della scienza, discrimina in ultima 
analisi gli apporti scientifici realmente determinanti e di 
maggior rilevanza, particolarmente della scienza medica, 
predeterminandone i casi ed i modi di esplicazione dell’at­
tività. Il perito, lo ribadiamo, anche da questo profilo, è 
espressamente visto come uno strumento dell’accertamento 
materiale del corpo del reato sicché il giudizio peritale con 
l’uso di speciali cognizioni od abilità è sempre diretto al­
l’attestazione di un fatto rimanendo circoscritto 2^ ingenere 
del reato. Da qui l’assimilazione e la sostanziale equipollenza 
tra periti e testimoni, peculiarmente per le attività di os­
servazione e descrizione dello stato di persone e cose. Un 
esempio sintomatico è la dichiarazione dell’obbligatorietà 
dell’intervento di periti nell’esame necroscopico in caso di 
morte sospetta da reato, mentre «qualora non sia stato pos­
sibile procedere alla ricognizione del cadavere e delle ferite, 
come avviene allorquando il cadavere è in stato di corruzione, vi 
si supplirà con le dichiarazioni di testimoni» (art. 128 c.p.p. 
1865). La perizia viene dunque sostituita da deposizioni, fomite 
sotto giuramento, di testimoni che, avendo visto il cadavere 
e le ferite, siano in grado di deporre circa la localizzazione 
delle ferite stesse, le armi con le quali presumibilmente sono 
state inferte e la capacità lesiva di tali ferite.
L’unica norma incentrata sulla persona del reo e che fi­
nalmente parrebbe sostanziare soggettivamente i contenuti 
della perizia è l’art. 236 c.p.p. 1865, che quasi sembra re­
golare, — sebbene in nuce —, una perizia psichiatrica: «se 
nasce dubbio sullo stato di mente dell’imputato si assumerà 
il giudizio di periti; e questi riferiranno sulla natura e sul 

---

I CODICI DEL REGNO D’ITALIA 
63
grado della malattia della quale risulti affetto, determinando­
ne possibilmente la data e l’influenza che avesse potuto eser­
citare sulle azioni di lui».
Lo stato patologico della psiche del reo, contemporane­
amente al già segnalato storico sviluppo della psichiatria, 
assurta a dignità scientifica, trova espressa considerazione 
nell’oggetto della perizia con la determinazione legislativa, 
— nei suoi tratti fondamentali —, del quesito cui il perito 
deve ottemperare.
In ultima analisi nel codice di procedura penale del 1865 
e pur nell’ampiezza della nozione implementata nell’art. 152 
della perizia, non si è mai creato alcuno spiraglio alla pos­
sibile introduzione ed avvento all’esame della personalità del 
reo indipendentemente da stati psicopatologici.
Il sistema penale nel suo complesso del resto non pos­
sedeva i capisaldi per una individualizzazione della sanzione 
penale sulla base della personalità dell’imputato, in consi­
derazione dei presupposti sociali e psichici del contesto si­
tuazionale, poiché anche nello stesso codice penale del 1859 
non è riscontrabile il benché minimo riferimento a similari 
parametri discrezionali per la determinazione della sanzione 
da parte del giudice. Pur prevedendosi la discrezionalità del 
giudice per applicare la sanzione fra un maximum e un 
minimum (artt. 52-66 c.p. 1859), non è fissato alcun criterio 
per operare questa scelta discrezionale. Sulla medesima 
falsariga si pone il codice del 1889, cosiddetto codice “Za- 
nardelli” (artt. 11 ss.).
Oltre a ciò, il codice del 1859, nel prevedere e disci­
plinare le circostanze influenti sulla applicazione e sulla 
durata delle pene si occupa esclusivamente dell’età e dello 
stato di mente del reo.

---

64
CAPITOLO SECONDO
Il requisito per la non imputabilità del minore è soltanto 
quello dell’aver agito senza discernimento, circostanza che 
se non ricorrente, consentiva la condanna anche del minore 
di anni quattordici. Per i minori compresi fra i quattordici e 
i ventuno anni è invece prevista la sola diminuzione della 
pena secondo una prestabilita gradazione e che risultava 
limitata a un solo grado se l’imputato è minore degli anni 
ventuno ma maggiore degli anni diciotto.
La non imputabilità per vizio totale di mente ricorre 
invece se «l’imputato trovavasi in stato di assoluta imbecil­
lità, di pazzia o di morboso furore quando commise l’azione, 
ovvero se vi fu tratto da una forza alla quale non potè re­
sistere» (art. 94 c.p. 1859).
Lo stato di semi-infermità che secondo la definizione 
dell’art. 95 ricorre «allorché la pazzia, l’imbecillità il furore 
o la forza non si riconoscessero a tal grado da renderne non 
imputabile affatto l’azione», comporta a sua volta l’appli­
cazione, secondo le circostanze dei casi, di una diminuzione 
della pena del carcere (fino a un massimo di dieci anni) o della 
custodia (estensibile fino ad anni venti). In nessun modo si ri­
scontra una norma analoga od equipollente all’art. 133 c.p. 
1930, pertanto a ben vedere il sistema penale nel suo complesso 
da questo punto di vista mantiene la sua coerenza.
2.2 II codice di procedura penale del 1913.
Durante i lavori preparatori del nuovo codice la materia 
della perizia ha intrapreso diversi itinerari evolutivi27. In un 
27 Lonchi, Commento al codice di procedura penale, Torino, (libro 
11), pp. 512 ss..

---

I CODICI DEL REGNO D'ITALIA
65
primo tempo, durante i lavori della Commissione incaricata 
di studiare le modificazioni da introdurre nel nuovo codice 
di procedura penale, istituita del ministro Finocchiaro 
Aprile con decreto del 3 ottobre 1898, la perizia venne di­
sciplinata in maniera sostanzialmente uguale a quella pre­
cedentemente già in vigore. I periti sono infatti sentiti dal 
giudice durante l’istruzione e procedono senza l’intervento 
della difesa; al dibattimento ciascun interessato è libero di 
presentare periti di propria elezione e il contraddittorio 
peritale avveniva nella pubblica udienza. Profondamente 
innovativo è invece il progetto ministeriale del 1905, il quale 
propone una sostanziale riforma dell’istituto della perizia, 
disegnando un nuovo sistema di regolamentazione giuridica, 
mantenuto anche nel testo definitivo del nuovo codice, salvo 
qualche modificazione di dettaglio. Tale progetto, dopo es­
sere passato attraverso una Commissione di revisione, è 
presentato alla Camera il 28 novembre del 1905 corredato 
da un’ampia relazione. Caduto per la chiusura della sessione 
legislativa, il progetto è poi ripreso e rielaborato dallo stesso 
ministro Finocchiaro Aprile che lo presenta in Senato il 23 
maggio 1911 e alla Camera in data 8 marzo 1912. Il testo 
definitivo, dopo essere stato esaminato da due Commissioni 
Parlamentari e da una governativa è finalmente pubblicato 
con R.D. 27 febbraio 1913.
Accogliendo le antecedenti istanze di revisione il codice 
di procedura penale del 1913 attenua la concezione auto­
ritaria dell’istruzione, ed espande lo spazio concesso alla 
difesa dell’imputato nell’accertamento del fatto materiale 
prevedendo la formazione della prova generica del reato, — 
esperimenti giudiziari, perizie, perquisizioni domiciliari, ri­
cognizioni —, in contraddittorio. Per ovviare il precedente 

---

66
CAPITOLO SECONDO
sbilanciamento in materia di perizia, e contemperare le con­
trapposte esigenze di accertamento della verità e della difesa 
del cittadino, ha modellato l’istituto ispirandosi ad un ori­
ginale sincretismo tra la perizia ufficiale e la perizia libera28.
28 Virotta, cit., p. 50.
29 Florian, cit., p. 526.
50 Vedi invece Virotta, cit., p. 51.
La perizia tipica assume ordinariamente il carattere della 
collegialità, accanto alla perizia parzialmente collegiale e 
«singolare»29, disponendosi che un perito sia nominato 
d’ufficio dal giudice e notificata tale scelta all’imputato, 
questi ha diritto di scegliere il secondo a norma del com­
binato disposto degli artt. 208 e 211 c.p.p. 1913. L’art. 211 
c.p.p. 1913 in particolare statuisce appunto che la nomina 
fatta dal giudice in conformità dell’art. 208, con l’indica­
zione del nome del perito deve essere notificata a pena di 
nullità, all’imputato, o a quelli fra gli imputati che vi abbiano 
interesse e con avvertimento del loro diritto di scegliere un 
secondo perito. Tuttavia a norma dell’art. 212 c.p.p. 1913 la 
scelta del secondo perito può essere fatta in via subordinata 
anche dalla persona civilmente responsabile ma a condizione 
che a tale scelta non abbia già provveduto l’imputato e che 
questi non sia stato presente all’istruzione.
Appare ridondante, e difficilmente giustificabile con la 
scrupolosità del legislatore perché sia garantito il diritto 
della difesa a un effettivo contraddittorio30, la previsione 
secondo cui il giudice a pena di nullità deve provvedere alla 
nomina del secondo perito anche qualora il difensore o 
l’imputato non avessero a ciò provveduto nel termine pe­
rentorio stabilito dal giudice stesso, o nel caso in cui l’autore 

---

I CODICI DEL REGNO D'ITALIA
67
del reato sia ignoto, o non sia presente all’istruzione od il 
perito scelto non si sia presentato (art. 212 c.p.p. 1913).
Nel caso poi che fra più imputati nasca un insanabile 
dissenso nella scelta del perito, questo, — ancora una volta 
—, deve essere nominato d’ufficio dal giudice, limitando 
però la propria scelta fra quelli indicati dagli imputati stessi 
(art. 211 u.c. c.p.p. 1913).
La nomina del secondo perito, a norma dell’art. 213 può 
tuttavia essere omessa nei casi urgenti o quando per la 
semplicità delle indagini o per la tenuità del reato il giudice 
non la ritenga necessaria. In tali casi sempre a tutela dei 
diritti della difesa, deve, a pena di nullità, essere notificata 
all’imputato la notizia dell’awenuta esecuzione della perizia, 
avendo egli diritto di esaminarla per mezzo di un perito di 
sua scelta. Tale perito ha poi facoltà di chiedere, secondo 
quanto previsto dall’art. 218 c.p.p. 1913 che siano rinnovate 
in tutto o in parte le operazioni eseguite prima del suo in­
tervento con la sola condizione che ciò risulti necessario e 
possibile.
L’adozione della perizia tipica a due comporta, come sua 
naturale conseguenza, la previsione da parte del legislatore 
della necessità di ricorrere alla nomina di un terzo perito in 
caso di disaccordo dei due periti già nominati (art. 221 
c.p.p.). Inoltre entrambi i periti godono delle medesime 
attribuzioni e poteri ed insieme procedono alle operazioni 
peritali. Pur essendo uno nominato d’ufficio e l’altro scelto 
dall’imputato l’ipotesi di disaccordo non può certo essere 
considerata su queste basi, come eccezionale o di difficile 
avveramento. A completare il quadro della infelice scelta 
legislativa per quanto concerne la collegialità della perizia, si 
può inoltre ricordare che nonostante la possibilità di ricor­

---

68
CAPITOLO SECONDO
rere a un terzo perito per sanare eventuali disaccordi, non si 
è riusciti logicamente ad evitare il fatto che talvolta i tre 
periti fossero tutti di diverso parere.
Un’altra notevole incongruenza relativa al regime giuri­
dico della perizia consiste nel fatto che il secondo perito 
prestava giuramento al pari del perito nominato dal giudice 
ai sensi del combinato disposto degli artt. 90 e 397 comma 
2° c.p.p. 1913. Tale norma è probabilmente da ascriversi al 
carattere pubblicistico del processo penale e pertanto al 
tentativo di configurare una nozione di perizia unitaria che 
non rievochi le «vestigia della lunga tradizione processual- 
penalistica dei periti d’accusa e di difesa»31. È ineliminabile 
il sospetto di parzialità del perito nominato dall’imputato 
sussumibile nella nozione di perizia della difesa doverosa­
mente parziale, per la difficile affrancazione dalla tesi da 
questa ultima avanzata. Per quanto concerne poi il problema 
della discrezionalità o meno nel ricorso alla perizia, la for­
mulazione dell’art. 208 c.p.p. 1913 appare decisamente in­
sufficiente affidandosi alla generica espressione: «quando oc­
corre una perizia essa è ordinata d’ufficio», con la sola susseguente 
precisazione che qualora non sia stata ordinata, il PM. o una 
delle parti possono proporre istanza al giudice istruttore.
31 L’opinione è del Florian, cit., p. 526.
Nel sistema del codice processuale del 1913 se la sede 
ordinaria per l’esecuzione della perizia è la fase istruttoria, è 
tuttavia prevista anche una perizia dibattimentale. Qualora 
infatti la necessità di ricorrere alla perizia sia emersa nel 
dibattimento, può essere eseguita in tale sede se facile e di 
breve durata ovvero quando siano sufficienti indagini e os­
servazioni da compiersi in udienza. In caso contrario l’ese- 

---

I CODICI DEL REGNO D’ITALIA
69
cuzione della perizia avviene fuori dal dibattimento. Esiste 
inoltre la possibilità di procedere a una perizia c.d. “infor­
mativa" nella fase delle indagini preliminari. Ad esempio in 
casi di particolare urgenza possono procedere sia gli organi 
di polizia giudiziaria (art. 165 c.p.p. 1913) sia il pretore (art. 
177 c.p.p. 1913) nell’ambito delle rispettive attribuzioni. 
Oggetto specifico di tali perizie erano «le cose e le tracce del 
reato» e hanno quindi il fine di raccogliere gli originali 
elementi del reato e di fissare i primi accertamenti che si 
fossero rivelati irripetibili o dispersi se non compiuti celer­
mente.
In tale schema normativo della perizia quale mezzo di 
prova nel codice di procedura penale del 1913, che ne ha 
mutato parizalmente la fisionomia, devono ricercarsi poi i 
possibili contenuti che possono informare l’oggetto della 
perizia. Un certo rilievo ed interesse rivestono alcune norme 
relative alle perizie psichiatriche in quanto rappresentano il 
primo esempio, nella legislazione italiana, di una regola­
mentazione processuale specifica evoluta, data la evidenziata 
semplicità della disciplina del codice del 1865. Con l’art. 209 
c.p.p. 1913 si introduce infatti ufficialmente il termine di 
perizia psichiatrica, anche se tale perizia è di fatto prevista, 
come precedentemente rilevato, per giudicare lo stato di 
mente degli imputati, nel precedente codice del 1865.
La rilevante differenza è costituita dal fatto che il sud­
detto art. 209 c.p.p. 1913 richiede l’affidamento delle perizie 
psichiatriche a direttori di cliniche speciali o di manicomi, o 
ai loro assistenti, o a medici particolarmente esperti nella 
psichiatria. Il giudice inoltre è tenuto ad ordinare salvo casi 
eccezionali, il ricovero dell’imputato in un pubblico mani­
comio o in una speciale clinica universitaria per le opportu­

---

70
CAPITOLO SECONDO
ne osservazioni e per l’esecuzione della perizia. Con l’art. 
215 c.p.p. 1913 si introduce invece il giudizio sulla perico­
losità limitatamente al prosciolto per infermità di mente: 
«nel caso di perizia psichiatrica debbono sempre essere in­
vitati i periti a giudicare, qualora riconoscano essere l’im­
putato infermo di mente se la sua libertà possa essere pe­
ricolosa a lui o agli altri» (art. 215 c.p.p. 1913). L’art. 220 
c.p.p. 1913 prevede infine l’obbligatorietà della relazione 
scritta in caso di perizia psichiatrica, per la presentazione 
della quale il giudice deve stabilire un termine prorogabile 
per giusta causa.
Questo dato è importante per estrapolare una costante 
nell’evoluzione giuridica delle norme disciplinanti l’utiliz­
zazione delle scienze nel processo penale: la tendenza a li­
mitarne l’ingresso in misura maggiore o minore, in rapporto 
anche ai margini di discrezionalità del giudice, rispettiva­
mente ampi o restrittivi e rigidi, ed alla fiducia riposta nelle 
risultanze della scienza implicata. Dal momento in cui la 
perizia assume un sua propria fisionomia ed in cui assurge a 
dignità di formale mezzo di prova nel processo penale, si 
riscontrano due tecniche principali per veicolare i risultati 
ottenibili attraverso particolari cognizioni scientifiche. La 
determinazione dell’oggetto della perizia con una accurata 
descrizione od esclusione dei suoi contenuti da un versante, 
e la indicazione elettiva, preferenziale o necessitata di cate­
gorie di periti anche in rapporto alla natura dell’oggetto per 
assicurarne la massima competenza dall’altro versante. Non 
si è mai trattato di un ingresso incondizionato, affidando 
interamente alla discrezionalità del giudice l’acquisizione dei 
contributi scientifici, specialmente quando attinenti alla 
persona del reo in senso lato. Anche quando la voluntas legis 

---

I CODICI DEL REGNO D’ITALIA
71
si è astenuta dalle dettagliate tipizzazioni e limitazioni, quali 
nel codice di procedura penale del 1865 ed .anche come 
vedremo nel Progetto preliminare del 197832 *, a prescindere 
dunque dal contesto storico, ed è oscillata verso il polo della 
maggiore apertura, sono stati poste, anche semplicemente in 
negativo pertanto, delle esclusioni oggettive53.
32 Vedi art. 10 della legge delega del 3 Aprile 1974 n. 108 e artt. 209 
ss. del Progetto preliminare del 1978, in questa opera Cap. IV, parte I.
” Vedi art. 314, comma 2° c.p.p. 1930. Il codice del 1930, pur 
lasciando ampi margini di discrezionalità al giudice sia per la deter­
minazione dell’oggetto della perizia, sia per la nomina dei periti, ri­
chiedendo solo la qualifica di specialista quale criterio preferenziale, 
pone però un preciso divieto attinente sostanzialmente al carattere ed 
alla personalità dell’imputato, come vedremo nel prosieguo (Cap. Ili, 
parte I).
Il codice del 1913 rappresenta il primo esempio di po­
sitiva normazione della perizia sulla persona, sebbene ai soli 
fini dell’imputabilità e dunque nell’area della patologia 
psichica, in corrispondenza con la nascita e lo sviluppo della 
psichiatria, dimostrando ancora una volta il connubio in­
scindibile tra il processo penale e le acquisizioni ed il 
cammino della scienza.
2.3 II progetto Ferri.
Il punto di flesso fondamentale nell’evoluzione del siste­
ma penale italiano è costituito dal Progetto Preliminare di 
Codice penale italiano per i delitti, per la parte generale, e 
relativa Relazione illustrativa, presentato al Ministro della 
Giustizia Fera nel Gennaio del 1921 dalla commissione 
presieduta da Enrico Ferri ed istituita dal precedente 

---

72
CAPITOLO SECONDO
Guardasigilli Mortara, trascrizione fedele dei principi ed 
impostazioni dommatiche della Scuola Positiva54, con cui 
nacque l’idea stessa del trattamento delinquenziale. Si pone 
sulla scia del mutamento di rotta indotto su di un versante 
dal cambiamento di prospettiva dell’ideologia penale34
 35, sul­
l’altro versante dall’avvento della criminologia quale scienza 
autonoma appunto nella seconda metà del secolo XIX36, 
sull’altro ancora dalla definitiva affermazione della deten­
zione carceraria quale elemento essenziale ed immanente 
della panoplia punitiva37.
34 Gianniti F., Prospettive criminologiche e processo penale, Giuffré, 
1981, pp. 79 ss.; Per una descrizione storica delle favorevoli condizioni 
che hanno portato ad una commissione scientificamente orientata in 
modo positivista: Baima Bellone P.L., Cesare Lombroso ovvero il prin­
cipio dell’irresponsabilità, p. 175 s..
35 Esauriente la riflessione giuridico-filosofica, con particolare at­
tenzione alla tradizione storica dei fondamenti dell’ideologia penale del 
Ferrajoli L., Diritto e Ragione, Laterza, Bari, 1989, pp. 191 ss.. Per un 
confronto dei rapporti tra ideologia penale e criminologia indispensa­
bile è il contributo di Radzinowicz L., Ideologia e criminalità, Giuffré, 
1968.
36 Vedi Ponti, Compendio di Criminologia, Cortina, Milano, 1990, 
pp. 96 ss. e Balloni, Criminologia in prospettiva, Clucb, Bologna, 1989, 
pp. 9 ss..
37 Così Foucault M., Sorvegliare e punire, Einaudi, Torino, 1976, 
pp. 252 ss..
I tratti salienti e paradigmatici del rinnovamento teore­
tico trasfuso nella propugnata riforma risiedono: a) in una 
inversione epistemologica in quanto dal metodo deduttivo 
della tradizione classica penalistica si adotta specularmente 
l’indagine induttiva sulla base dell’osservazione del dato 
empirico e della sperimentazione; b) nel superamento della 
concezione obbiettiva del reato quale «puro ente giuridico» 
— secondo la definizione del Carrara illustre esponente 

---

I CODICI DEL REGNO D’ITALIA
73
della Scuola classica —, in favore della concezione soggetti­
va del reato quale comportamento umano e dunque fenome­
no naturale e sociale dipendente da una serie di variabili 
individuali, culturali, educative, ambientali, economiche, 
familiari, ovvero risultante, causalmente determinata, della 
struttura biopsichica e sociale; c) nella sostituzione della 
responsabilità etica, che riposava sul libero arbitrio del 
soggetto e pertanto della colpa con la concezione della pe­
ricolosità sociale; d) nel passàggio dalla giustificazione re- 
tributivistica della sanzione, all’utilitarismo della misura di 
difesa della società avverso le condotte antisociali ante e post 
delictum, rispettivamente in chiave preventiva del delitto e 
della recidiva; e) nell’attribuzione di un valore sintomatico al 
reato considerato come “causa di danno o di pericolo” per 
beni penalmente tutelati, funzionalmente alla rivelazione 
della personalità ed eventuale pericolosità dell’autore, sicché 
contrariamente al successivo codice penale Rocco se è vero 
che «la pericolosità è la qualità indefettibile di ogni delin­
quente», è anche vero che «non esiste pericolosità senza 
delitto»38; f) la nozione di responsabilità legale di ogni reo, 
indipendente dalla volontà colpevole, e derivante dal solo 
fatto di vivere in società, essere inserito in una rete interre­
lazionale che naturalmente tende alla sua conservazione at­
traverso mezzi di controllo sociale e di difesa dai com­
portamenti antisociali39.
38 Gianniti, cit., p. 89.
39 Balloni, cit., pp. 36 ss.; Mannheim M., Trattato di criminologia 
comparata, Einaudi, Torino, 1975, Voli, pp. 291 ss.; Mantovani F., Il 
problema della criminalità, Cedam, Padova, 1984; Ponti, cit., pp. 47 ss.; 
Radzinowicz, cit., pp. 45 ss.. Una compiuta analisi dell’impostazione 
retribuvistica ed utilitaristica trovasi invece in Ferrajoli, cit., pp. 239 ss..

---

74
CAPITOLO SECONDO
Il nucleo portante del rivoluzionario indirizzo penalisti­
co e criminologico porta ora a pensare che «il giudicabile 
non dev’essere un manichino vivente sul quale il giudice è 
chiamato ad incollare il numero di un articolo di codice 
penale, ma un soggetto con la sua struttura biopsichica e 
sociale, ond’è che, una volta ricostruito il fatto, l’adeguata 
valutazione di esso pone, inevitabilmente il giudice avanti 
alla vita, nel passato e nell’avvenire dell’imputato, avanti 
all’insieme delle sue manifestazioni delle quali il reato rap­
presenta semplicemente un’indice»40.
40 Così magistralmente sintetizzato dal presidente stesso della com­
missione Enrico Ferri, massimo rappresentante della Scuola Positiva: 
Sociologia criminale, 1900, p. 16.
41 Ferri E., in Difese penali e studi di giurisprudenza penale, 2° ed., 
Torino, 1923, Vol. II, pp. 691 ss.. Trattasi del discorso pronunciato in 
data 22 Maggio 1912 dinanzi alla Camera dei Deputati sul Progetto.
Lo spostamento dell’angolo visuale con cui è conside­
rato il reato e la sanzione è completo, a trecentosessanta 
gradi dall’oggetto al soggetto. La valutazione del giudice 
nella determinazione della sanzione irrogabile nel nuovo 
codice è focalizzata sulla persona del reo nella sua eziologia 
criminogenetica, anche se ciò ha portato all’accusa di in- 
dulgenzialismo per la presunta conseguente mitezza delle 
pene in rapporto all’effettiva gravità obbiettiva dei reati. E 
stato così osservato che «rigoristi e non rigoristi non si in­
tenderanno mai, perché essi guardano alla materialità este­
riore del fatto e non alla personalità del delinquente», poi­
ché «si può essere rigoristi e non rigoristi, secondo la per­
sonalità del delinquente»41.
Le vicende politiche del tempo hanno impedito non solo 
la elaborazione della riforma della parte speciale del codice 

---

I CODICI DEL REGNO D’ITALIA
75
penale da parte della commissione Ferri ed in particolare del 
sistema penale, per ineludibili esigenze di coordinamento 
postulate dal Progetto, con peculiare riferimento al codice di 
procedura penale42, ma anche l’attuazione legislativa del 
programma normativo delineato. Nonostante ciò la valenza 
propositiva dell’ideologia, e degli strumenti concettuali ed 
epistemologici della difesa sociale e dell’approccio positivi­
stico ha dilatato la propria portata al di là del transeunte 
momento storico, ispirando, anche semplicemente quale 
termine dialettico di confronto, l’idea portante dell’indivi­
dualizzazione della pena e del trattamento rieducativo e ri- 
socializzativo del reo.
42 Radzinowicz, cit., p. 46.
4’ Pur se la relativa nozione qualificativa non viene esplicitata nel 
Progetto: Gianniti, cit., p. 88.
Importante è dunque, non solo per la loro dimensione 
storica, la puntualizzazione di alcuni sillogismi essenziali del 
Progetto. Innanzitutto viene in rilievo la configurazione 
della funzione repressiva della giurisdizione penale, intesa 
quale reazione alla commissione materiale di un reato in 
funzione preventiva soprattutto speciale, ossia diretta nei 
confronti del singolo individuo e susseguente al suo accer­
tamento giudiziale. Ne consegue che il criterio fondamentale 
per la determinazione morfologica e quantitativa della san­
zione da parte del giudice è la pericolosità criminale, intesa 
quale grado di probabilità di ulteriore commissione di reati 
da parte del condannato, nel pericolo di recidivazione della 
condotta43. Il corollario imprescindibile è la consacrazione 
del potere discrezionale del giudice, seppur in forma vin­
colata, — perché ancorato a parametri normativi —, nella 

---

76
CAPITOLO SECONDO
individualizzazione della sanzione per sua natura indetermi­
nata. Individualizzazione da porsi in essere sulla base di 
elementi in gran parte afferenti alla personalità concreta del 
delinquente, dovendosi adattare alla sua maggiore o minore 
pericolosità.
La maggiore o minore pericolosità trova i propri criteri 
di determinazione tenendo conto della triplice articolazione 
del sistema penale: sostanziale, a mezzo della classificazione 
dei delinquenti secondo tipi legali di autore secondo la 
presuntiva pericolosità; giudiziaria, a mezzo della indica­
zione dei parametri di assegnazione del grado di pericolosità 
in ragione della gravità e modalità del fatto delittuoso, dei 
motivi determinanti e della personalità del reo; esecuzione, 
attraverso la rieducazione e la risocializzazione.
In secondo luogo viene in rilievo la unità e molteplicità 
della risposta sanzionatoria, con l’abbandono del sistema 
della pena detentiva a termine fisso e l’assimilazione so­
stanziale tra pene e misure di sicurezza in virtù della loro 
identità funzionale e teleologica. In tale ambito riveste 
maggior interesse la differenziazione della qualità e misura 
della sanzione in aderenza alle caratteristiche personologiche 
degli autori, — senza limiti temporali —, potendo avvenire 
la liberazione, una volta giudizialmente accertata la cessa­
zione della pericolosità, attraverso una completa giurisdi- 
zionalizzazione della fase esecutiva, sempre sostenuta dalla 
Scuola positiva. Il mito del trattamento penitenziario, ovvero 
della cura e rieducazione del reo in regime di detenzione 
affonda le sue radici storiche in quello che potrebbe definirsi 
un vizio originario della difesa sociale e per lungo tempo ha 
sempre ammantato l’intento risocializzativo, che solo re­
centemente ha acquisito uno spazio extramurario. Infatti la 

---

I CODICI DEL REGNO D'ITALIA
77
pericolosità del reo presuppone ed invoca comunque la sua 
“incapacitazione”, la privazione della libertà, la esclusione 
dalla società civile per esigenza di difesa, per il pericolo in­
sito nella probabilità di reiterazione della condotta crimino­
sa sino al suo azzeramento e si affianca al vizio di origine 
della stessa istituzione carceraria, fin dall’inizio del XIX 
secolo, comprensiva di una funzione tecnica correzionale di 
trasformazione dell’individuo44. La detenzione legale sin 
dalle sue origini ha assunto la struttura di una impresa di­
retta alla modificazione degli individui. Purtuttavia il fonda­
mento scientifico dell’intento correzionale insito nella sua 
insorgenza e giustificazione razionale all’interno del sistema 
penale, pur ispirato ad una logica retributivista è stato 
portato solo successivamente ad una compiuta elaborazione, 
giungendo a configurare addirittura un vero e proprio di­
ritto alla risocializzazione45, senza però che nella pratica 
attuazione la rieducazione si emancipi e riscatti dalla ese­
cuzione penitenziaria46.
44 Foucault, cit., p. 253.
45 Da parte della c.d. Nuova difesa sociale propugnatrice del trat­
tamento individualizzato a mezzo delle tecniche della criminologia cli­
nica: Mantovani F., Diritto penale, Cedam, Padova, 1992, pp. 729 ss..
46 Pregevole {'excursus storico e dottrinale del principio rieducativo 
anche con riferimento alla fallimentare attuazione della riforma peni­
tenziaria, di cui alla L. 26 Luglio 1975 n. 354, e relativo regolamento di 
esecuzione, ripercorso da Neppi Modona G., Il sistema sanzionatone: 
considerazioni in margine ad una schema di riforma, Riv. it. dir. proc. 
pen., Fase. 2, Aprile-Giugno 1995, pp. 315 ss..
Nonostante tale costrutto sia stata la culla ideale per 
tenere a battesimo l’introduzione della perizia criminologica 
in sede giudiziaria processuale, ancora una volta non ne è 
stato preveduto il ricorso, sia probabilmente per il decadere 

---

78
CAPITOLO SECONDO
del Progetto, limitato alla sola parte generale del codice 
penale, ma molto più probabilmente perché si evince una 
esasperazione del brocardo latino iudex peritus peritorum.
Da un lato infatti il giudice con adeguata motivazione, 
deve eseguire un giudizio sulla pericolosità criminale del reo 
che implica un esame della personalità, alla luce dei principi 
della Scuola positiva e delle norme del Progetto, alquanto 
composito e certamente intricato. Si concreta in un duplice 
accertamento, pertinente all’adattamento della sanzione per 
specie e misura in via principale, e ai fini rieducativi e del 
reinserimento del reo in via secondaria e sussidiaria: accer­
tamento contestualmente del grado e della tendenza della 
pericolosità criminale, asseverando se il condannato abbia 
una inclinazione a precise forme delinquenziali od una pre­
disposizione psichica a specifiche attività criminose47. Dal­
l’altro lato non si riscontra menzione alcuna del ricorso al­
l’ausilio tecnico per l’accertamento della pericolosità, sia in 
sede giudiziale che esecutiva, pur potendosi affidare il pare­
re agli esperti di psichiatria, antropologia criminale, sociolo­
gia criminale, e criminologia, elevate a dignità scientifica 
dagli esponenti della Scuola positiva, le cui ricerche hanno 
conferito notevole prestigio48. Si deve accogliere l’ovvia 
47 Sub artt. 20 e 21: vedi Gianniti, cit., p. 104.
48 Al punto che è ad esempio istituita dal Ministro Bianchi una 
Cattedra di Antropologia Criminale in onore del Lombroso vedi: Bal- 
loni, cit., p. 31 s.. Determinanti poi sono state le opere del Lombroso, 
L’uomo delinquente, (1876) per l’antropologia criminale, fondata sulla 
anormalità somatica ed organica dei delinquenti secondo un approccio 
biologico, del Garofalo, Criminologia (1885), che ha introdotto la 
componente psichica nella dinamica criminogenetica, Ferri, Sociologia 
criminale, (IV ed. 1929) che completa il quadro con un terzo ordine 
causale ricondotto all’ambiente fisico e sociale.

---

I CODICI DEL REGNO D’ITALIA
79
conclusione che è interamente rimesso al giudice, necessaria­
mente specializzato dunque nelle discipline sperimentali 
bio-sociologiche della criminalità, o comunque sulla base del 
suo personale patrimonio di conoscenze ed esperienze. 
Questa è l’autorevole opinione del Lombroso il quale au­
spica un processo penale tecnicizzato, ovvero improntato ai 
principi della valutazione scientifica, integrando la composi­
zione dei collegi giudicanti e denuncia la demagogia e la 
scarsa preparazione antropologica dei magistrati49, cui forse 
intende ovviare il Ferri con l’istituzione della Scuola di spe­
cializzazione in diritto penale e criminologia diretta alla 
formazione dei laureati in giurisprudenza50.
49 Baima Bellone P. L., Cesare Lombroso ovvero il principio dell’ir­
responsabilità, p. 168 s..
50 Delogu, La scuola di specializzazione in diritto penale e crimino­
logia, Arch, pen., 1972, fase. 1-2, pp. 80 ss..

---

---

CAPITOLO TERZO
I CODICI DEL 1930
Sommario: 3.1 II codici del 1930 e la cosidetta Terza Scuola - 3.2 La 
perizia nella formulazione originaria del codice di procedura penale 
1930 - 3.3 Le innovazioni introdotte dalla riforma del 1955 - 3.4 
L’esame della personalità del reo e l’art. 314 comma 2° c.p.p. 1930 
- 3.5 L’art. 314 comma 2° c.p.p. alla luce della giurisprudenza di 
legittimità e costituzionale.
3.11 codici del 1930 e la cosiddetta Terza Scuola.
Il codice penale del 1930, approvato e pubblicato in 
data 19 Ottobre 1930 ed entrato in vigore in data 1° Luglio 
1931, in piena epoca fascista, è l’esito dell’instancabile e 
mirabile opera dell’On. Alfredo Rocco, ministro guardasigil­
li, tesa al contemperamento di antitetiche istanze scientifiche 
ed ideologie penali, e ad un crisma di apolicità che dovrebbe 
essere garantito dall’asettico indirizzo tecnico-giuridico, di 
cui egli è stato fautore ed ispiratore1. La soluzione di com­
promesso varata dal codice e sostenuta dalla cosiddetta 
Terza Scuola tenta un ingegnoso sebbene criticabile sincre­
tismo tra i principi della Scuola positiva, coraggiosamente 
riversati poi integralmente dal Ferri nel Progetto, e la tradi­
zione della Scuola classica, rispettivamente dunque tra la 
responsabilità individuale, la retribuzione, la pena afflittiva, 
da un versante e la pericolosità, la difesa sociale, la sanzione 1 
1 Baima Bullone, cit., p. 177.

---

82
CAPITOLO TERZO
preventiva della ulteriore commissione di reati dall’altro2. 
Nasce così il sistema del doppio binario, tuttora vigente, 
duale nel sostrato ideologico, nella giustificazione funziona­
le, nella esecuzione, e caratterizzato dall’applicazione diffe­
renziale o congiunta di pene e misure di sicurezza. L’ele­
mento unificante e perno centrale dell’intero complesso 
sanzionatorio è rappresentato dalla regola di giudizio fissata 
nell’art. 133 c.p. 1930, che, — al pari di un moderno Giano 
bifronte —, disciplina l’esercizio del potere discrezionale del 
giudice in entrambe le direzioni del doppio binario e dun­
que sovraintende contemporaneamente sia all’applicazione 
della pena nella sua misura e nella specie, sia all’accerta­
mento della pericolosità sociale quale presupposto dell’ir- 
rogazione delle misure di sicurezza. Il sistema, pur bicipite3, 
in realtà trova nell’idea della individualizzazione della san­
zione attraverso l’esame della personalità la propria anima 
comune conferendo una multidimensionalità alla pena, da 
un’altra prospettiva esaltando il valore sintomatico del reato 
quale misura della pericolosità4. I criteri analiticamente in­
2 Scuola coagulatasi intorno al Prof. Alimena, oltre a vantare espo­
nenti quali Carnevale e Manzini: Bairna Bollone, cit., p. 177; Mantovani, 
Diritto penale, cit., pp. 564 ss.; Mantovani, Il problema della criminalità, 
cit., pp. 39 ss..
5 Mentre la pena viene concepita in aderenza all’indirizzo della 
scuola classica secondo una giustificazione ed una funzionalità tributaria 
dell’idea retributiva, con i corollari della personalità, della proporziona­
lità e della determinazione, al contrario la misura di sicurezza viene 
concepita quale reazione sociale difensiva e sostanzialmente preventiva 
della futura recidiva, con i corollari della indeterminazione e della neu­
tralizzazione.
4 Gianniti, cit.', pp. 173 ss.; Battaglini, L’indagine sulla personalità 
del soggetto attivo del reato nel processo penale, La scuola positiva, 1955, 
I, pp. 429 ss..

---

I CODICI DEL 1930
83
dicati hanno proprio una valenza bilaterale sancita dal com­
binato disposto degli artt. 133 e 203 c.p. 1930.
Per quanto attiene alla commisurazione della pena i 
parametri legislativamente predisposti devono essere inter­
pretati alla luce della primaria dimensione retributiva e della 
complementare dimensione preventiva speciale, assumendo 
la capacità a delinquere una doppia accezione. È orientata 
verso il passato quale attitudine al reato commesso od 
orientata verso il futuro quale attitudine del soggetto a 
commettere nuovi reati. E in altre parole investita di una 
funzione bidimensionale. Emerge altresì una sorta di ordine 
gerarchico tra la gravità complessiva soggettiva ed oggettiva 
del reato e la capacità a delinquere.
Il giudizio di pericolosità necessariamente invece proiet­
ta i medesimi elementi dell’art. 133 c.p. 1930, secondo una 
prospettiva orientata nel futuro in quanto la pericolosità 
criminale viene identificata con la probabilità della commis­
sione di nuovi fatti preveduti dalla legge come reati, afferen- 
do alla sola dimensione prognostico-preventiva della capaci­
tà a delinquere, intesa quale genus ovvero come possibilità. 
A seguito della riforma la pericolosità non può essere pre­
sunta ma va sempre verificata in concreto ed ha quindi rilie­
vo in modo dialettico la gravità oggettiva e soggettiva del 
reato e la sua valenza sintomatica. La capacità a delinquere 
è inoltre diretta alla qualificazione del reo secondo una tipiz­
zazione legislativa di alcune categorie di delinquenti, inte­
granti una sorta di valutazione presuntiva della pericolosità 
e precisamente per la dichiarazione di abitualità e professio­
nalità nel reato (artt. 103-105 c.p. 1930), della tendenza a 
delinquere, (art. 108 c.p. 1930).
In ultima analisi il codice penale del 1930 cerca di per­
seguire una terza via ai fini della personalizzazione della 

---

84
CAPITOLO TERZO
sanzione con un bilanciamento della rilevanza sia del fatto 
che della personalità dell’autore cosicché confluiscono nell’og­
getto della valutazione del giudice i fattori culturali, educativi, 
ambientali, economici, familiari, della condotta costituente reato, 
con una necessità di assunzione di un complesso di dati relativi 
al soggetto sia da un punto di vista biologico che psicologico che 
sociale. È compito del giudice il coordinamento dei coefficienti 
somatici, antropologici, ambientali con la commissione del fatto, 
quale esterna manifestazione della dinamica criminogenetica 
avendo quale guida la condotta, la storia di vita del soggetto, i 
modelli psicologici comportamentali, i fattori socio-culturali.
A questo punto può apparire scontata la predisposizione 
in sede processuale di strumenti di accertamento della pe­
ricolosità sociale peculiari e specifici all’investigazione della 
personalità che consenta all’organo giurisdizionale una 
esatta contezza dei motivi a delinquere e del carattere del 
reo, della fattispecie comportamentale antecedente al reato e 
delle condizioni di vita individuale, familiare e sociale.
La considerazione della personalità dell’imputato con­
formemente alle prescrizioni del diritto penale sostanziale in 
ordine sia al momento repressivo della pena sia al momento 
preventivo non ha però trovato riscontro nell’ordinamento 
processuale del 1930. L’art. 314 c.p.p. 1930 al secondo 
comma pone un esplicito divieto all’esame scientifico di 
natura peritale della personalità dell’imputato, disponendo 
che «non sono ammesse perizie per stabilire l’abitualità o 
professionalità nel reato, la tendenza a delinquere, il carat­
tere e la personalità dell’imputato ed in genere le qualità 
psichiche indipendenti da cause patologiche».
I fattori che hanno storicamente impedito l’introduzione 
della perizia criminologica con finalità strumentale ausiliaria 

---

I CODICI DEL 1930
85
all’applicazione dell’art. 133 c.p. 1930, e che hanno riverbe­
rato i loro effetti sul dibattito dottrinale correlato, sono 
diversi. Effettivamente emerge certamente la difficoltà del­
l’accertamento della pericolosità particolarmente per i dubbi 
suscitati dall’affidabilità scientifica della valutazione. Lo 
stesso guardasigilli Rocco in diversi punti della relazione al 
progetto preliminare esprime una opinione sostanzialmente 
vicina alla concezione del medesimo Lombroso, che riserva 
al giudice il giudizio sulla personalità del reo. Nella Relazio­
ne si sostiene che le investigazioni riguardante la capacità a 
delinquere risultano indipendenti «da qualsiasi ambigua ri­
cerca di dati antropologici relativi a particolarità somatiche, 
oggetto di studi tutt’ora incompleti nel campo di speciali 
discipline»5 e che rientra nell’ambito esclusivo dei poteri del 
giudice l’indagine sull’uomo delinquente, il quale giudice «è 
continuamente chiamato ad indagare intorno alla personalità 
psicologica non bio-antropologica del colpevole»6. In defi­
nitiva si esclude recisamente ed espressamente l’utilizzazione 
del parere peritale per l’esame della personalità del reo in 
seno al parametro legale della capacità a delinquere.
5 Rei. prog. prel. c.p., p. 190.
6 Rei. prog. prel. c.p., p. 161.
La sfiducia nella scienza criminologica può essere giusti­
ficata parzialmente in base alla ritenuta prevalenza dell’ap­
proccio antropologico ed al tecnicismo giuridico del Rocco 
che sfavorisce il connubio ed il reciproco interscambio già a 
livello ideologico tra la scienza del diritto e le altre scienze 
umane. Veramente anche altri giuristi hanno stimato le in­
vestigazioni sul carattere e sulla personalità del reo, — in 
assenza di situazioni psicopatologiche che postulino neces- 

---

86
CAPITOLO TERZO
sanamente una specifica cognizione tecnica —, alla portata 
del giudice e del suo generale patrimonio gnoseologico, 
sebbene non abbiano acceduto alla cultura della onniscienza 
giudiziale7. In realtà l’origine del divieto storicamente può 
essere riportata alla cultura autoritaria, comunque sotto­
stante al sistema penale del 1930, in cui il giudice assume la 
veste di braccio armato dello stato e non può certamente 
essere espropriato di alcuna delle sue prerogative, in nome 
di una neppure pacifica supremazia tecnica dei cultori di 
scienze quali l’antropologia, la psicologia e la criminologia8.
7 Surrettiziamente ascrivendogli la conoscenza delle nozioni e dei 
metodi della psicologia quale elemento normale della sua formazione: 
vedi ad esempio Manzini V., Trattato di diritto processuale italiano, 
1970, p. 435.
8 Mastronardi V., La perizia nel processo penale ed il libero con­
vincimento del giudice, in II criminologo, problemi criminologici e cli­
nico diagnostici, 1983, p. 278.
9 Ferraioli L., cit., p. 817.
Peraltro è stato notato che la stessa previsione delle 
misure di sicurezza, in cui maggiormente viene in evidenza 
l’esigenza di una valutazione scientifica della personalità, 
implica una lesione del principio di stretta giurisdizionalità 
poiché la pericolosità sociale è una qualità della persona e 
dunque non invoca l’accertamento di un fatto dimostrabile 
a mezzo di una prova, integrando un giudizio di natura pro­
gnostica e come tale ipotetico9. La medesima osservazione 
può comunque essere sollevata per quanto attiene all’appli­
cazione della pena, in relazione alla dimensione specialpre­
ventiva della capacità a delinquere e perciò all’ammissibilità 
stessa da un punto di vista logico-giuridico dell’accertamen­
to della pericolosità come pure della capacità a delinquere,

---

I CODICI DEL 1930
87
— intesa nel senso di possibilità della commissione di futuri 
reati —. Non potrebbero a rigore mai essere oggetto di ac­
certamento e dunque tantomeno di una perizia. Conforme­
mente a questa obiezione critica lo stesso divieto di perizia 
psicologica dell’art. 314 c.p.p. 1930 è stato sottoposto a 
revisione sottolineando che l’abitualità e la professionalità 
nel reato sono nozioni tecnico giuridiche ed è dunque im­
pensabile il ricorso a contributi scientifici diversi dalla 
scienza del diritto e quindi ben a ragione la corrispondente 
dichiarazione è riservata al giudice. Inoltre la tendenza a 
delinquere, — nonostante paradossalmente un accoglimento 
quantomeno in pectore dell’antropometria di sapore lom- 
brosiano —, ormai certamente non costituisce una categoria 
scientifica valida. Infine giustamente le qualità psichiche 
indipendenti da cause patologiche intrinsecamente non 
possono essere oggetto di diretta rilevazione empirica, ele­
mento distintivo della perizia sia da un punto di vista ogget­
tivo che funzionale10.
10 Giolla, Indagine sulla personalità dell’imputato e sulla persona 
offesa dal reato nell’istruttoria, in Atti del Convegno Nazionale di alcune 
fra le più importanti ed urgenti riforme della procedura penale, Bellagio 
(Milano), 1954, pp. 210 ss..
3.2 La perizia nella formulazione originaria del codice di pro­
cedura penale 1930.
Prima di affrontare le problematiche coinvolte dal divie­
to di perizia psicologica posto dall’art. 314 c.p.p. appare 
opportuna una disamina dello sfondo normativo in cui esso 

---

88
CAPITOLO TERZO
si incastona, dopo aver esposto gli elementi del codice pena­
le che per la parte sostanziale apparentemente hanno fonda­
to un humus favorevole alla definitiva introduzione dell’in­
dagine peritale sulla personalità dell’imputato. Il dato di 
immediata percezione della nuova fisionomia dell’istituto 
peritale rispetto al codice del 1913 è la sua innovata ratio 
riconducibile ad un duplice orientamento ideologico. Da un 
lato il segnalato indirizzo tecnico giuridico del medesimo 
guardasigilli Rocco induce ad una cautela nell’ammissione 
del contributo delle scienze metagiuridiche alla decisione 
giudiziale. Dall’altro lato la concezione autoritaria e pubbli­
cistica del processo penale delineato dal codice del 1930 ne 
accentua la chiusura ad un indiscriminato ausilio di soggetti 
terzi rispetto al giudice, monolitico titolare dello jus deci­
dendi e del potere di selezionare il materiale probatorio e 
dunque di fissare l’orizzonte cognitivo del proprio con­
vincimento11. La diffidenza e la sfiducia si accentrano par­
ticolarmente nei confronti della persona dei periti sulla scia 
del malcostume imperante nel vigore dei codici precedenti, 
che sono stati caratterizzati da episodi di maliziósa fa­
ziosità da parte loro, nonostànte la comminazione di 
sanzioni penali e disciplinari a baluardo della veridicità del 11
 
11 La prevalenza difatti dei caratteri inquisitori del processo, al di là 
della morfologia di natura mista, inducevano a riprodurre la concezione 
di un organo giudicante virtualmente sempre in possesso delle cogni­
zioni necessarie all’accertamento della verità quasi che l’ammissione 
della necessità del ricorso ad un giudizio tecnico incidesse sul fonda­
mento del potere giudiziale: vedi' Consolo, Perito (Diritto processuale 
penale), in Enc. giur. XXIII, 1990, pp. 1 ss., Gabrieli, Perizia, (Dir. proc. 
pen.), in Nuovo dig. it., Vol. IX, 1939, pp. 884 ss. e Manzini, cit., pp. 
435 ss..

---

I CODICI DEL 1930
89
parere12. La “cautela” del legislatore è dimostrata, dall’ori­
ginario inciso «con divieto di ogni discussione» che come un 
insistente ritornello compare nelle norme che disciplinano 
l’assunzione della perizia e l’esame dei periti nel dibatti­
mento, sia intervenuti nell’istruzione, sia chiamati a chiari­
menti, sia su questioni nuove (artt. 417, 451 c.p.p. 1930). La 
evidente ratio legis è di evitare in dibattimento appunto le 
accese e faziose diatribe tra i periti ed i consulenti tecnici fra 
loro, che tanto hanno afflitto la prassi giudiziaria nel vigore 
dei codici precedenti, scatenate dal contraddittorio e dal 
confronto diretto fra gli esperti chiamati in giudizio a ren­
dere il parere. La mancanza di obiettività delle scienze 
metagiuridiche non è ricondotta ad una generale inidoneità 
epistemologica della scienza, della tecnica e dell’arte le cui 
cognizioni risultino afferenti alla decisione giudiziale, ma 
investe la correttezza professionale dell’esperto nella pro­
posizione del sillogismo induttivo in cui si sostanzia il parere 
peritale.
12 Lavori preparatori rei. prog. prel., c.p.p. 1930, voi. Vili, pp. 62-65.
13 Virotta, cit., p. 573.
Ovviamente le censure si appuntano sulla figura dei 
periti di parte che nel codice del 1913, come visto prece­
dentemente, partecipano paritariamente ad un giudizio 
tecnico collegiale. La premessa intrinseca deve essere ricer­
cata nella assimilazione del perito ad un giudice tecnico del 
quale se ne vuole garantire l’imparzialità. Occorre affian­
carlo in posizione ausiliaria rispetto al giudice, comunque 
svincolato nelle conclusioni in base alla regola di giudizio del 
libero convincimento13.

---

90
CAPITOLO TERZO
L’espediente legislativo per una razionale sistemazione 
dell’istituto peritale senza le aporie del precedente codice ha 
preso dunque necessariamente due direzioni. Innanzitutto il 
potere discrezionale del giudice di disporre la perizia “uf­
ficiale” a salvaguardia di quelle che sono ritenute le insop­
primibili prerogative della funzione giudiziale. L’opportu­
nità, la scelta e la nomina del perito, pertanto, sono inte­
ramente rimesse dal legislatore del 1930 alla valutazione del 
giudice, comprimendo la corrispondente iniziativa delle par­
ti, accentuando il collegamento tra la figura del perito e 
quella del giudice e la sua valenza sussidiaria e coadiutrice 
del potere giurisdizionale. In modo analogo al codice di 
procedura penale del 1865, la sede deputata all’espleta­
mento della perizia tipica, non può essere che l’istruzione 
formale per la descritta asimmetria strutturale dell’on/o 
procedendo dettandosi già le norme inerenti la perizia agli 
artt. 314 e ss c.p.p. 1930, appunto nel Capo III del Titolo II, 
Dell’istruzione formale, del Libro II del codice.
In verità nella formulazione originaria il potere discre­
zionale del giudice facilitato a disporre la perizia è però stato 
limitato dalla giurisprudenza, attraverso il controllo eserci- 
tabile in sede di impugnazione. La censura è esperibile sotto il 
profilo del difetto di motivazione ed la discrezionalità del giudice 
non si risolve in puro arbitrio ma è sindacabile in Cassazione, 
dovendo dimostrare, in caso non disponga la perizia, la 
possibilità di supplirvi aliunde attraverso altri elementi di 
prova, od attraverso un giudizio induttivo tratto dal proprio 
patrimonio gnoseologico14. Sostanzialmente i maggiori spi­
14 Leone, Trattato di diritto e procedura penale, Napoli, 1961, Voi. 
Il, pp. 196 ss.; Manzini, Trattato di diritto e procedura penale, Torino, 
III ed., p. 433.

---

I CODICI DEL 1930
91
ragli della discrezionalità vincolata del potere di disporre la 
perizia si riscontrano proprio in sede di perizia psichiatrica.
Permane invero il peso dello iato sussistente nel sistema 
processuale tra la fase istruttoria e la fase dibattimentale, a 
detrimento del contraddittorio. Nella architettura originaria 
ante riforma del 1955 il giudice dispone d’ufficio la perizia, 
e questa, ai sensi del combinato disposto degli artt. 320 e 
323 c.p.p. 1930, senza alcuna possibilità per le parti ed i 
difensori di intervenirvi o di venirne a conoscenza è esple­
tata e ricevuta oralmente o per iscritto dal giudice. Solo 
dopo l’espletamento del mezzo di prova è «depositata entro 
tre giorni a cura del giudice nella cancelleria» (art. 320 
comma 2° c.p.p. 1930), con susseguente avviso ai difensori 
che entro un prefissato termine possono prenderne cogni­
zione ed estrarne copia. Quel che è più importante, è che 
solo dopo la scadenza di tale termine la parte privata che vi 
abbia interesse «ha facoltà di nominare per mezzo del suo 
difensore ed a proprie spese un consulente tecnico» (art. 323 
comma 1° c.p.p. 1930). Il consulente tecnico poi ha mera­
mente la «facoltà di esaminare ed aver copia a spese della 
parte dei pareri e delle relazioni peritali», potendo essere 
ammesso all’esame della persona o cosa oggetto della perizia 
solo su autorizzazione del giudice (art. 324 c.p.p. 1930, nel 
testo originario). Esprime il proprio parere addirittura per 
tabulas, salvo autorizzazione all’esame diretto, peraltro con 
la presenza del giudice o del perito da questi nominato. Lo 
sfavore del legislatore per i “periti di parte” è chiaro e palese.
La sede elettiva e privilegiata dell’espletamento della 
perizia in assenza di contraddittorio inoltre abbiamo detto 
continua ad essere l’istruzione, mentre viene riservato al 
dibattimento il posteriore sindacato dei risultati ormai for- 

---

92
CAPITOLO TERZO
mati ed acquisiti. Ciò è vero al punto che in caso di ammis­
sione della perizia nel dibattimento, anche dopo la novella 
del 1955, se non è possibile che il perito sia citato e renda 
immediatamente il parere in udienza, il giudice qualora ri­
tenga «di non poter procedere al giudizio senza la perizia», 
ordina il rinvio del dibattimento e «dispone che agli atti 
siano trasmessi al giudice istruttore» (art. 456 c.p.p. 1930) 
affinchè provveda secondo le norme previste per l’istruttoria 
formale in quanto applicabili15.
15 La formulazione originaria della norma prima della novella del 
1955, — che ha introdotto il contraddittorio nella fase istruttoria —, 
prevedeva che il dibattimento in caso di ammissione di una perizia a 
seguito della risultanza di circostanze nuove, ovvero a chiarimenti su 
questioni non affrontate dai periti dell’istruttoria, fosse sospeso, ed i periti 
ed i consulenti tecnici dovevano presentare conclusioni scritte senza essere 
ammessi al dibattimento. Solo in caso di ammissione di perizia sullo stato 
di mente dell’imputato ai sensi del combinato disposto degli artt. 455 
capoverso e 456 si applicava la disciplina descritta nel testo.
16 Confronta sub nota precedente.
17 Corso, cit., p. 93.
L’articolazione strutturale tra istruttoria e dibattimento è 
maggiormente rigida proprio qualora l’oggetto della perizia 
inerisca alla persona dell’imputato, naturalmente sotto 
l’esclusivo profilo psichiatrico. La perizia psichiatrica è 
espressamente prevista e disciplinata dall’art. 318 c.p.p. 
1930 in sede di istruttoria formale, e dagli artt. 455 comma 
2° e 456 comma 2° c.p.p. 1930. La novella del 1955 non ha 
sostanzialmente mutato la disciplina, anzi per quanto attiene 
al dibattimento, il regime conseguente all’ammissione delle 
perizie aventi ad oggetto lo stato di mente dell’imputato è 
stato reso applicabile al mezzo di prova peritale a prescin­
dere dal suo oggetto16. La rigidità è accentuata dal fatto17 che 

---

I CODICI DEL 1930
93
è richiesto nel dibattimento quale ulteriore requisito la pre­
senza di «gravi e fondati indizi che rendono necessaria una 
indagine sullo stato di mente dell’imputato» (art. 455 c.p.p. 
1930) e poi in generale una necessità qualificata dall’assolu­
tezza e dall’evidenza in sede di discussione finale che «non 
può essere interrotta per l’assunzione di nuove prove» (art. 
469 c.p.p. 1930) se non in tali casi.
La seconda direzione in cui si è mosso il legislatore del 
1930 parte dalla necessità di garantire i diritti della. difesa, 
ma secondo una distinzione funzionale dell’esperto, in ragio­
ne del rapporto ausiliario alla base dell’introduzione del suo 
apporto tecnico nel processo. Ciò ha portato alla eliminazio­
ne dei periti di parte per il ritenuto mistificante velo di 
insussistente imparzialità di cui se ne ammantava il giudizio 
con il vincolo del giuramento. Sorge pertanto la figura del 
consulente tecnico, che «la parte ha facoltà di nominare per 
mezzo del suo difensore... scegliendolo fra le persone che 
reputa idonee» (art. 323 c.p.p. 1930). Per sua stessa natura 
non può che rappresentare gli interessi di una parte sebbene 
non si disconosca la possibilità di fornire un valido contri­
buto al convincimento del giudicante. Il consulente tecnico 
in tal modo condivide l’accezione funzionale del difensore 
quale strumento di integrazione tecnica dell’ufficio di difesa 
e dunque in ultima analisi quale difensore tecnico ai fini 
della tutela del contraddittorio18.
18 Virotta, cit., p. 574.
La evidenziata ufficialità della perizia e la sua natura di 
atto tipicamente istruttorio hanno influito invero sulla por­
tata del ruolo della nuova figura del consulente tecnico, 
oggetto di un palese sfavore del legislatore che abbiamo 

---

94
CAPITOLO TERZO
avuto già occasione di sottolineare. I consulenti tecnici no­
nostante la loro esplicita previsione possono semplicemente 
presentare delle osservazioni ai difensori delle parti interes­
sate, i quali a loro volta «hanno facoltà di depositare nelle 
cancelleria del giudice» (art. 325 c.p.p. 1930) le medesime, 
senza poter partecipare all’indagine del perito stante il di­
vieto di conoscenza degli atti dell’istruzione.
Per quanto poi attiene ai contenuti, a prescindere dal­
l’inammissibilità della perizia sancita dall’art. 314 c.p.p. 
1930 in virtù del suo oggetto, la delimitazione dell’area 
operativa della perizia, — in contrasto alla generica formu­
lazione dei precedenti codici —, è circoscritta all’esigenza di 
utilizzare cognizioni specialistiche di determinate scienze od 
arti, consacrando definitivamente una dicotomia tra lo sci­
bile dell’uomo comune e peculiare del giudice da un ver­
sante e le informazioni specifiche al livello tecnico di com­
petenza dell’esperto. Risultano estromesse da tale ambito 
l’interpretazione di una norma giuridica come pure le que­
stioni di natura tecnica, scientifica ed artistica rientranti 
nella normale cultura ed esperienza del giudice, sebbene 
l’implicita inammissibilità della perizia al di fuori del trac­
ciato dell’art. 314 c.p.p. 1930 può integrare esclusivamente 
una infrazione disciplinare non essendo sanzionata da nul­
lità. Una elencazione quasi di sapore ottocentesco, con una 
dettagliata predeterminazione dei quesiti da sottoporre ai 
periti in relazione a specifiche fattispecie è inserita ora solo 
nelle Disposizioni di attuazione (artt. 16-21 R.D. 28 Maggio 
1931 n.602), talora anche con l’indicazione dei periti da 
nominare obbligatoriamente19. Dal raffronto con il codice di 
19 Ad esempio nel caso di«procedimento penale per falsità in bi-

---

I CODICI DEL 1930
95
procedura penale del 1865 siamo in grado di trarre un dato 
apparentemente banale, ma invece carico di significato. La 
disciplina della perizia quale mezzo di accertamento mate­
riale del reato è ora relegata nelle disposizioni di attuazione 
del codice di procedura penale del 1930, mentre è assurta a 
dignità di formale mezzo di prova e trovato collocazione nel 
corpo del codice stesso la perizia psichiatrica avente ad 
oggetto lo stato di mente dell’imputato. L’inversione di 
prospettiva ed impostazione è evidente poiché dall’attenzio­
ne all’accertamento obbiettivo del corpo di reato cui dunque 
la perizia era quasi esclusivamente funzionale nel vigore del 
codice del 1865, si è passati all’attenzione al soggetto autore 
di reato con il riconoscimento formale della perizia psi­
chiatrica nel vigore del codice del 1930, passando attraverso 
il codice del 1913, ove già previsto in nuce. Si dimostra tutta 
la poderosa influenza della conquiste e dei contributi della 
Scuola positiva e nella progressiva ed inarrestabile espan­
sione dell’oggetto della perizia àaW.'ingenere del reato alla 
persona dell’imputato, sebbene limitatamente agli aspetti 
patologici, la stretta interconnesione e dipendenza di questa 
espansione con lo sviluppo delle scienze aventi ad oggetto 
l’uomo, non ultima se non cronologicamente la criminologia.
In effetti già prima dell’entrata in vigore del codice del 
1930 l’enciclopedismo giudiziario è stato sottoposto sia in 
sede giurisprudenziale che dottrinaria ad una revisione cri­
tica, dinanzi all’inarrestabile progresso della scienza, della 
tecnica e dell’arte che postula un approfondimento esaspe-
glietti di banca o in monete metalliche, la perizia è eseguita rispettiva­
mente da un tecnico della Direzione Generale della Banca d’Italia o 
della Direzione Generale del Tesoro» (art. 21 Disp. Att.).

---

96
CAPITOLO TERZO
ratamente settoriale, giungendosi a rovesciare l’ottica con 
cui è stato riguardato il limite implicito all’ammissibilità 
della perizia. L’assoluto ed apodittico affidamento sulla pre­
parazione tecnica del giudice invece di salvaguardare il decoro 
ed il prestigio dell’autorità giudiziaria può giungere ad una 
esacrabile omissione, suscettibile di minare la fiducia nella giu­
stizia. Vi è ai fini del decidere la pericolosità intrinseca dell’ine­
ludibile, in taluni settori, lacuna nel sapere giudiziale20.
20 Amodio, Perizia artistica ed indagini demoscopiche nell’accerta­
mento dell’osceno cinematografico, Riv. it. dir. proc., 1974, p. 675; Vi­
rotta, cit., pp. 72-130; Manzini, Trattato, cit., p. 435.
Quale ultimo elemento che si ritiene utile sottolineare è 
il criterio eletto per la scelta del perito che non può non 
risentire del carattere dell’ufficialità della perizia e deb colle­
gamento diretto istituito con il giudice. Concependo il perito 
difatti quale ausiliare del giudice, sebbene in posizione 
sussidiaria ed in questo senso partecipe della funzione del 
decidere, automaticamente si accoglie la statuizione della 
libertà del giudice, essendo il perito scelto «tra le persone 
che egli reputa idonee» (art. 314 comma 3° c.p.p. 1930) 
quasi a voler sottintendere il rapporto fiduciario insito nella 
nomina, sebbene ovviamente tale implicazione possa essere 
foriera di ulteriori dubbi. La discrezionalità della scelta è 
però temperata dalla indicazione di un parametro prefe­
renziale derivato dalla qualifica di specialista.
3.3 Le innovazioni introdotte dalla riforma del 1955.
La novella dell’istituto peritale è varata con la legge n. 
517 del 18 giugno 1955 e successivi D.P.R. 8/8/1955 n. 666 

---

I CODICI DEL 1930
97
e 25/10/1955 n. 932, sia per taluni contrasti interpretativi 
sorti in ordine al precedente apparato normativo, sia per 
l’esigenza di emendarlo in virtù del necessario adeguamento 
all’introduzione del repubblicano dettato costituzionale, par­
ticolarmente in tema di garanzie del diritto di difesa e del 
contraddittorio21. Per quanto attiene all’istituto della perizia 
non è stato certamente attuato alcun stravolgimento effettivo 
del precedente tessuto normativo ora illustrato, ma certa­
mente si è posto mano a talune modifiche di pregnante si­
gnificatività.
21 Conso, Questioni nuove di procedura penale, Milano, 1959, Voi. 
I, p. 1. Sebbene sono poi stati riscontrati gravi problemi di coordina­
mento alla cui risoluzione furono improntati i due successivi decreti a 
causa delle discrepanze rimaste per la rapidità e frettolosità dell’ap­
provazione del codice, per le note vicende politiche mentre invece si 
riteneva assolutamente inconcepibile un ulteriore rinvio della riforma. 
Vedi anche relazione del Ministro De Pietro al disegno di legge pre­
sentato alla Camera, Riv. pen., 1954, fase. 9-10, 1969.
L’innovazione di maggior rilievo attiene il primo comma 
dell’art. 314 c.p.p. 1930 in cui, ad ulteriore testimonianza 
della superficialità dei lavori parlamentari in sede di ap­
provazione, nonostante il mantenimento della rubrica, in­
testata “Facoltà del giudice di procedere a perizia”, si pro­
cedette ad una trasformazione semantica, sostituendo nella 
formula «il giudice può disporre la perizia», l’elemento 
verbale “può” con “dispone”. La riformulazione normativa 
configura pertanto la obbligatorietà e non più la facoltà del 
giudice nell’adozione del mezzo probatorio, qualora sia 
necessaria una indagine che richieda particolari cognizioni 
di determinate scienze od arti. Una volta accertata la ne­
cessità del supporto tecnico scientifico ne consegue un 

---

98
CAPITOLO TERZO
vincolo per il giudice nel disporre con ordinanza la perizia22. 
Sostanzialmente però si recepisce la precedente elaborazione 
giurisprudenziale, spostando il fulcro del potere discrezio­
nale del giudice dai presupposti di ammissibilità della pe­
rizia, alla sua rilevanza rispetto al thema probandum23. A ben 
vedere qualora l’accertamento della verità, e dunque del 
fatto dedotto in giudizio, postuli l’esperimento di indagini 
specialistiche di natura tecnico scientifica è esclusa la dispo­
nibilità del mezzo di prova da parte del giudice24. Il vincolo 
scaturente dalla necessarietà delle indagini e valutazioni specia­
listiche è comunque circoscritto all’ammissibilità del mezzo 
probatorio senza riflettersi sulla valutazione della prova.
22 Fulci, voce Perizia, (Dir. proc. pen.), in Nov. dig. it., Vol. XII, p. 
963; Virotta, cit., p. 360; del medesimo autore La perizia in istruttoria 
nella riforma della procedura penale, Riv. pen., 1955, II, pag. 669.
23 La S.C. infatti ha chiarito che il requisito della necessità deve 
essere valutato con riferimento alla decisione di cui costituisca un im­
prescindibile presupposto logico giuridico, vedi Cass, pen., 19/2/59, 
Riv. dir. it. proc, pen., 1960, p. 353; Cass, pen., 22/4/66, Giust. pen., 
1966, III, p. 717; Cass, pen., 12/12/66, Giust pen., 1966-67, II, p. 269; 
Cass, pen., 12/10/67, Cass, pen., 1968, p. 1192.
24 Consolo, cit., p. 2.
Rimane intangibile il principio del libero convincimento 
del giudice, a maggior ragione nell’interpretazione ed acce­
zione distorta generalmente accolta particolarmente dalla 
giurisprudenza e perpetuata dalla tradizione inquisitoria, in 
cui il principio è ritenuto scorrettamente afferente la selezio­
ne delle fonti del convincimento, e quindi rispetto al quale 
la doverosità dell’ammissione della perizia ne costituirebbe 
addirittura una deroga. I risultati cui si sia pervenuti attra­
verso il parere peritale sono pertanto comunque disatten­
dibili dal giudice con congrua motivazione.

---

I CODICI DEL 1930
99
Opinare diversamente condurrebbe a reintrodurre, per 
quanto limitatamente all’istituto peritale, una prova legale25. 
La modificazione dell’art. 314 comma 1° c.p.p. 1930 intro­
duce esclusivamente una discrezionalità vincolata, ovvero 
ancorata ad un parametro legislativamente previsto quale 
regola di giudizio in sede di ammissibilità del mezzo di 
prova, sulla base dell’accertamento del presupposto della 
necessità. La sussistenza od insussistenza del presupposto se 
congruamente motivata è ovviamente insindacabile dal giu­
dice di legittimità, e non implica una recezione acritica del 
parere del perito in sede di decisione. In tale ambito riac­
quista completamente nella sua essenza più pura e nella sua 
piena dimensione la libertà del giudice nell’apprezzamento del 
materiale cognitivo a sua disposizione. In tal senso il brocardo 
latino iudex peritus peritorum assume coerentemente la natura di 
corollario naturale del principio del libero convincimento. 
Disciplina l’utilizzabilità degli esiti probatori ai fini della 
decisione finale ben potendo dunque il giudice prescindere 
dalle conclusioni peritali, con il solo limite della indicazione 
dettagliata ed immune da aporie logiche dei motivi della 
diversa soluzione accolta e dei criteri conferenti alla specifica 
materia tecnica o scientifica. In sostanza con l’unico residuo 
onere della motivazione è il naturale referente dialettico del 
principio del libero convincimento26.
25 Nobili, cit., e specificamente sul punto vedi: Mastronardi, cit.-, De 
Fanu, La perizia nel procedimento penale ed il principio dei-libero con­
vincimento del giudice, Giust. pen., 1966, II, p. 347.
26 Pisani, Peritus peritorum, Indice penale, 1971, p. 536; Corso, cit., 
p. 102.
La forza espansiva del libero convincimento è da rilevare 
purtuttavia che nel previgente sistema processuale, come 

---

100
CAPITOLO TERZO
accennato, tende a rifluire nell’ambito dell’intero procedi­
mento di formazione della prova dispiegando i suoi effetti 
particolarmente in considerazione della prova atipica. Le 
osservazioni, le indagini e gli epiloghi tecnico scientifici ine­
renti ad elementi del factum probans possono essere legitti­
mamente acquisiti senza il rispetto delle forme previste per 
la perizia ovvero ex aliis intersecandosi in modo anomalo 
con il principio di non tassatività dei mezzi di prova.
In primo luogo pertanto emerge la apodittica assunzione 
del principio del libero convincimento del giudice quale 
chiave di lettura interpretativa delle norme poste in materia 
probatoria secondo una prospettiva generalmente stigma­
tizzata27, la quale giunge a traslare e sovrapporre fino ad una 
esatta coincidenza due dimensioni ontologicamente, crono­
logicamente e logicamente distinte: la ammissione e forma­
zione della prova da un lato e la valutazione dei risultati 
probatori dall’altro28. La trasposizione di tali piani come ben 
27 Amodio, Libertà e legalità nella disciplina della prova, Riv. it. dir. e 
proc, pen., 1973, pp. 310 e ss.; Melchionda A., voce Prova (dir. proc, pen.) 
in Enc. dir., Giuffré, Varese, 1988, XXXVII, pp. 659 ss.; M. Nobili, Il 
libero convincimento del giudice, Milano, 1974, pp. 24 ss.; Zappala E., Il 
principio di tassatività, cit., Giuffré, Milano, 1982, pp. 198 ss..
28 Già F. Cordero, Il procedimento probatorio, in Tre studi sulle 
prove penali, Milano, 1963, p. 64, mentre sembra esprimersi dubitati­
vamente proprio in relazione alle ricognizioni atipiche Zappala, Il principio 
di tassatività, cit., p. 205. Per quanto attiene specificamente all’introduzione 
della prova testimoniale vedi Garofoli V., L’introduzione della prova testi­
moniale nel nuovo processo penale, cit.. La distinzione e netta separazione 
tra le tecniche di introduzione delle conoscenze giudiziali e la deter­
minazione della loro “forza” persuasiva dell’esistenza del factum pro- 
bandum trova riscontro e consenso inequivocabile anche in tradizioni 
giuridiche anche molto differenti dalla nostra sia in ambito europeo che 
proprie dell’area di common law, ove ovviamente costituisce quasi un

---

I CODICI DEL 1930
101
noto conduce a confondere la prova innominata con la pro­
va irrituale29, talché per mezzo del grimaldello del libero con­
vincimento si conferisce sostanzialmente al principio di non 
tassatività dei mezzi di prova, la valenza impropria di malintesa 
libertà dei mezzi di prova, ovvero di selezione pienamente di­
screzionale delle fonti del convincimento anche al di fuori del 
metodo probatorio legalmente predisposto30. Si contrappone 
libero convincimento alla tipicità dei mezzi di prova51, invece 
correttamente inteso il primo corrisponde esclusivamente 
alla libertà critica esercitata dal giudice nell’elaborazione del 
suo giudizio52 nell’esame del materiale probatorio;’ risultan­
do conferente quale tecnica di valutazione della prova55. 
Sebbene dagli artt. 299 e 461 ss. c.p.p. 1930 sia plasmato il 
potere del giudice di «compiere tutti e soltanto quegli atti 
che in base agli elementi raccolti ed allo svolgimento del­
l’istruzione appaiono necessari all’accertamento della verità» 
(art. 299 c.p.p. 1930), è controversa l’estensione effettiva 
della sua portata nell’area della prova innominata54.
corollario necessario della discriminazione funzionale tra il giudice e la 
giuria. Vedi a solo titolo esemplificativo con particolare chiarezza: P.O. 
Ekelof, Free Evaluation of Evidence, in W.Twining & A. Stein, Evidence 
and Proof, Dartmouth, 1992, p. 136; nell’area nordamericana J. Wig­
more, The Science of Judicial Proof 1937, pp. 1-9 e per un approccio 
maggiormente problematico Anderson & Twining, Analisys of Evidence, 
Weidenfeld and Nicolson, London, 1991; Andrews & Hirst, Criminal 
Evidence, Sweet and Maxwell, London, 1992; A. Keane, The Modern 
Law of Evidence, Butterworths, 1989.
29 M. Nobili, Comm, sub 189, in Commentario al nuovo codice di 
procedura penale, Utet, Torino, 1990, Vol. II, p. 398.
30 
M. Nobili, Il libero convincimento, cit., pp. 29 ss..
31 
Zappalà E., Il principio di tassatività, cit., p. 206.
32 
Ibidem, p. 107. Vedi anche Melchionda, Prova, cit., p. 674.
33 
Esplicitamente M. Nobili, Il libero convincimento, cit., p. 43.
34 
Zappalà, Il principio di tassatività, cit., pp. 93 ss..

---

102 
CAPITOLO TERZO 
j
Comunque pur tenendo conto di tali notazioni critichej 
nel vigore del codice del 1930 il giudice può fondare 1^ 
propria decisione su qualunque risultato risulti determinato^ 
all’esito dell’istruttoria, anche se comporti un contenuto^ 
specialistico o comunque regole di inferenza di natura tec-^ 
nico-scientifica. 
3
Un temperamento agli effetti negativi di tale scarsa^ 
permeabilità del rapporto tra il giudice ed il perito anche injj 
considerazione dei risultati, proviene però dall’adeguamento^ 
effettuato dalla novella del 1955 al principio costituzionale^ 
dell’inviolabilità del diritto di difesa in ogni stato e grado deh 
procedimento consacrato nell’art. 24 della Costituzione che;' 
riguardò l’espansione dell’intervento del consulente tecnico^ 
Questi ha sostituito, come precedentemente esaminatoj 
l’ibrido sistema della collegialità della perizia adottato daly 
codice del 1913. La sperequazione intrinseca all’esclusione^ 
del consulente tecnico dalle operazioni peritali ed alla sua; 
citazione nel dibattimento, riverberantesi sulla sfera dei di-.' 
ritti inalienabili dell’imputato è finalmente ripianata. Si 
stabilisce il diritto per i difensori ai sensi dell’art. 304 ter 
dell’avvertimento a pena di nullità delle condizioni di tempo 
e di luogo attinenti alle operazioni peritali con un termine di 
preavviso non inferiore a 24 ore, salva deroga motivata a; 
verbale. Tale norma deve essere letta in combinato disposto, 
con l’art. 323 c.p.p. 1930 così come anche novellato, se­
condo cui ora «la nomina del consulente tecnico può essere 
fatta in qualunque stato dell’istruzione formale» ed altresì 
congiuntamente all’art. 324 c.p.p. 1930 novellato: «il con­
sulente tecnico ha diritto di assistere alla perizia e, mentre vi 
assiste, può presentare al giudice istanze e fare osservazioni 
e riserve».

---

1 CODICI DEL 1930
103
I consulenti tecnici, come si evince da tali norme, hanno 
ora la possibilità di partecipare congiuntamente alle parti 
private e loro difensori alle operazioni peritali con la pos­
sibilità di nominare il consulente anche prima dell’inizio 
delle operazioni. In particolare sono state ampliate le facoltà 
del consulente tecnico, potendo questi sottoporre al giudice 
quesiti da proporre al perito, fare osservazioni ed esprimere 
riserve con espressa menzione del processo verbale, assicu­
rando in tal modo un effettivo contraddittorio nel corso 
dell’espletamento stesso del mezzo istruttorio. A completa­
mento del complesso di modifiche che ha attuato il con­
traddittorio in tema di perizia sin dalla fase dell’istruzione è 
sufficiente citare la possibilità di citare i consulenti tecnici 
che abbiano già prestato il loro ufficio in dibattimento, in 
uno con la già segnalata abrogazione peraltro del divieto 
assoluto di discussione tra il perito ed il consulente tecnico 
in sede di dibattimento di cui all’art. 417 c.p.p. 1930.
Infine degna di nota è l’introduzione della possibilità di 
ricusare il perito in base alle stesse fattispecie previste per il 
giudice, in virtù della sua così confermata natura di giudice 
tecnico ausiliario, al fine di garantirne l’imparzialità35.
3.4 13 esame della personalità del reo e l’art. 314 comma 2° 
c.p.p. 1930.
È importante ora approfondire la discrasia già enunciata 
tra il sostrato positivistico del codice penale del 1930 e la 
mancanza di un adeguato supporto strumentale in sede
” Fulci, cit., p. 964. 

---

104
CAPITOLO TERZO
processuale. Sostrato positivistico che ha dato potente im­
pulso ad uno spostamento del baricentro della politica e 
della ideologia penale in senso soggettivo, portando alla 
positivizzazione normativa di un sistema penale orientato 
verso la personalità dell’autore di reato, — pur nella duplice 
articolazione del cosiddetto doppio binario, pena e misura 
di sicurezza —, nel tentativo di realizzare un difficile con­
temperamento di contrapposte istanze ed un delicato equi­
librio che trova il suo pilastro portante nella formulazione 
dell’art. 133 c.p.. L’esame scientifico della personalità in sede 
processuale pare contraddittoriamente addirittura precluso 
dal limite oggettivo all’ammissibilità della perizia apposto 
esplicitamente dall’art. 314 comma 2° c.p.p.. Non solo la 
mancanza di un naturale pendant processuale alla conside­
razione della personalità del reo nel diritto penale sostan­
ziale, ma addirittura la manifestazione di una volontà ne­
gativa del legislatore all’ingresso nel processo penale di uno 
studio condotto con criteri tecnico-scientifici qualora ne­
cessario. Questo contrasto ha alimentato sino ad oggi una 
polemica talora anche aspra ed ha generato pressanti peti­
zioni di riforma, mai sopite, anche per la soluzione di 
continuità che crea con la legislazione di altri paesi pur di 
comune tradizione continentale.
L’art. 314 comma 2°, lo ricordiamo, afferma recisamente 
che «non sono ammesse perizie per stabilire l’abitualità o la 
professionalità nel reato, la tendenza a delinquere, il carat­
tere e la personalità dell’imputato ed in genere le qualità 
psichiche indipendenti da cause patologiche». A parte le 
considerazioni già espresse sulla semantica giuridica del­
l’articolo la norma pare tracciare una linea invalicabile tra la 
perizia qualificata riduttivamente come “psicologica” e la 

---

I CODICI DEL 1930
105
perizia psichiatrica la cui esplicita ammissibilità è immedia­
tamente deducibile dalla previsione dell’art. 318 c.p.p. 1930 
che ne disciplina le modalità operative in relazione ai luoghi 
del loro compimento. L’asimmetria del coordinamento tra il 
codice penale sostanziale e quello processuale è particolar­
mente accentuata in quanto l’ausilio degli esperti nelle di­
scipline psichiatriche ai fini del giudizio si pone da con- 
troaltare alle norme di cui agli artt. 88 ss. e 203 del 
codice penale. Qualora si debba accertare l’infermità del reo 
e la sua efficacia causale sullo stato mentale al momento 
della commissione del fatto, in relazione funzionale alla 
capacità di intendere e di volere per ritenerla in ipotesi 
esclusa o grandemente scemata, ai fini della decisione sulla 
imputabilità ovvero del corrispondente decremento di pena, 
lo strumento peritale e l’apporto scientifico correlato sono 
ritenuti idonei ad integrare il sapere giudiziale. In assenza di 
una patologia lo stato mentale dell’imputato nelle sue 
componenti psichiche non è ritenuto suscettibile di verifi­
cazione. In realtà è probabilmente sfuggito al legislatore del 
1930 che la norma dell’art. 318 in combinato disposto con 
l’art. 314 c.p.p. interferisce con la stessa nozione di perico­
losità sociale accolta in sede sostanziale.
L’art. 318 c.p.p. 1930 dispone che qualora sia stata di­
sposta una perizia psichiatrica e, omisso medio, questa abbia 
concluso per una infermità tale da influire sullo stato di 
mente dell’imputato in modo da escludere o grandemente 
scemare la capacità di intendere e di volere, il perito do­
vrebbe accertare anche la pericolosità sociale del reo. E stato 
già osservato supra che la pericolosità sociale intesa come 
una qualità sarebbe insuscettibile di accertamento e neppure 
di essere oggetto di prova perché non costituente un fatto.

---

106
CAPITOLO TERZO
Inoltre si incide sulla unitarietà della nozione di pericolosità: 
sociale poiché palesemente si inserisce un punto di discon-j 
tinuità, dovendosi distinguere in base alla natura patologica 
o meno della sua radice eziologica senza che vi possa essere 
una razionale giustificazione dell’ammissibilità dell’accerta-, 
mento peritale in un caso e non nell’altro.
In altre parole si deve ammettere che da un lato il le­
gislatore non ritiene scientificamente determinabile la peri-, 
colosità sociale delle persone responsabili della commissione, 
di reati non affette da infermità tale da influire sullo stato; 
mentale, cadendo in una contraddizione insanabile in 
quanto non si comprende come invece d’altro canto a tale,; 
compito possa ordinariamente procedere il giudice, privo, 
delle cognizioni specialistiche proprie delle scienze aventi ad 
oggetto l’uomo ed il suo comportamento quali la psicologia, 
l’antropologia, la sociologia e non in ultimo, nel presente; 
caso, la criminologia. Ulteriormente tale combinato disposto 
presume nel giudice una competenza certamente aldilà della 
sua comune preparazione in quanto obbligato, — al fine di 
decidere l’ammissibilità di una perizia —, ad esperire una; 
preventiva diagnosi differenziale tra manifestazioni psichi­
che aventi origine morbosa, e dunque derivanti da una in­
fermità, e manifestazioni psichiche non riconducibili a stati 
patologici36. Il combinato disposto degli artt. 88, 89 e 203 
c.p. 1930, e 314, 318 c.p.p. 1930 dovrebbe portare a con­
cludere dinanzi alla valutazione della pericolosità sociale 
degli autori di reato pienamente imputabili, — stante 
l’espressa opzione per una inaffidabile sua analisi ed ac- 
36 Sacerdote A., I rapporti tra l’art. 314 c.p.p. e l’art. 133 c.p. relativo 
alle indagini psichiche, Giust. pen., 1960, p. 101.

---

I CODICI DEL 1930
107
certamente scientifico —, a maggior ragione per l’incapacità 
del giudice a procedere all’esame della personalità ed alle 
sue dovute conseguenze perché non in possesso di cogni­
zioni specialistiche. L’insanabile contraddizione segnalata a 
ben guardare si proietta aldilà dell’applicazione delle misure 
di sicurezza investendo in definitiva la stessa determinazione 
della pena. L’art. 203 c.p. 1930 effettivamente richiama a suo 
referente l’art. 133 c.p. 1930. Questa ultima norma a sua 
volta prevede la capacità a delinquere quale parametro per 
la valutazione del giudice in ordine alla individualizzazione 
della sanzione penale. Capacità la cui nozione è centrata in 
modo quasi assorbente sulla personalità e sul comportamen­
to del reo e ritenuta in rapporto di genus a species con la 
pericolosità nella sua bidimensionalità37 ed una qualità del 
prevenuto. Anche la capacità a delinquere, qualificata come 
possibilità della commissione di futuri reati dovrebbe rite­
nersi non già semplicemente di per se stessa insuscettibile di 
accertamento al pari della pericolosità, ma anche comunque, 
per la esenzione da una verificazione scientifica che ne de­
riva, non determinabile a fortiori dal giudice sulla base della 
sua comune preparazione ed esperienza. E stato sostenuto 
che la disarmonia e l’aporia insita nel tessuto normativo 
suddetto non risiederebbe in una effettiva convinzione del 
legislatore ma avrebbe una natura ideologica, essendosi sna­
turata la finalità sostanzialmente repressiva e retributiva che 
si vorrebbe continuare ad attribuire alla pena al di fuori dei 
casi di infermità mentale e perseguendo un equilibrio con i 
principi della Scuola Positiva che non può ignorare le 
istanze punitive dello stato autoritario38. Tant’è vero che
J 7 Mantovani F., cit., pp. 691 ss..
58 Ferrato, Psicologia e processo penale, Riv. pen., 1973, II, pp. 327 ss.. 

---

108
CAPITOLO TERZO
originariamente sono previsti alcuni casi di pericolosità so­
ciale presunta ai sensi dell’art. 204 c.p. 1930, ed in contrasto 
con gli stessi principi della Scuola Positiva per gli imputabili 
pericolosi la sommatoria tra pena e misura di sicurezza.
Sin dall’emanazione dei due codici è stata indicata la 
sostanziale differenza tra le diverse componenti della valu­
tazione giudiziale della capacità a delinquere previste dal- 
l’art. 133 comma 2° c.p., dubitando del possesso da parte 
del giudice della formazione e delle cognizioni necessarie ad 
una compiuta ed affidabile valutazione dei motivi a delin­
quere e del carattere del reo, inteso comunque non nel senso 
propriamente psicologico ma comprensivo di tutte le com­
ponenti psico-biologiche della personalità39. Ciò è innegabile 
quantomeno in talune fattispecie particolarmente complesse od 
eccezionali40, mentre invece poiché la condotta del reo anteatta, 
contemporanea o susseguente al reato e la vita anteatta come 
pure il contesto ambientale ovviamente integrano dei “fatti”, 
essi sono acquisibili al processo con qualunque mezzo di 
prova o comunque di investigazioni che in quanto non 
espressamente vietate non possono ritenersi precluse.
Il nodo gordiano invece della critica rivolta al divieto di 
perizia criminologica si appunta sulla previsione dell’indagi-
59 Mantovani, cit., p. 657.
40 Porta, Indagini sulla personalità dell’imputato e della persona of­
fesa del reato nell’istruttoria, Atti del convegno nazionale di alcune fra 
le più urgenti, riforme della procedura penale, Bellagio (Milano), 1954, 
pp. 159 ss. ed in generale v. Sacerdote, cit., p. 102; Barcellona, Il divieto 
di perizia psicologica come ostacolo per un esame della personalità del reo, 
Tommaso Natale, 1973, pp. 92 ss.; Altavilla, in Atti del convegno nazio­
nale su alcune fra le più urgenti riforme della proc. pen. Bellagio 
(Milano), 1954, pp. 193 ss.; Napoli, Le indagini sulla personalità del­
l'imputato, Riv. pen., 1967,1, p. 21; Napoletano, in Atti, cit., pp. 188 ss.. 

---

I CODICI DEL 1930
109
ne caratteriologica in seno all’art. 133 c.p.. Essa è ritenuta in 
ogni caso superficiale ed insufficiente senza un ausilio tecni­
co a meno di non investire il giudice di funzioni peritali e di 
competenze estranee al potere giurisdizionale. La posizione 
critica portata alle sue estreme conseguenze dovrebbe im­
porre un bivio: se si ammette, — aldilà dell’affidabilità 
scientifica in termini di certezza — la necessità di un univer­
so cognitivo specialistico per l’approfondimento della per­
sonalità del reo, il giudizio dovrebbe essere affidato 
esclusivamente od eventualmente ad un perito; se la' si 
esclude la portata della norma viene svuotata di ogni valore 
ed effettiva efficacia traducendosi in una mera indicazione o 
petizione di principio.
Infine il movimento critico al divieto di perizia psico­
logica ha ricevuto nuovo impulso dallo sviluppo della 
criminologia in particolare nell’ambito clinico. Attraversò un 
approccio integrato interdisciplinare, sulla base di una 
prospettiva multifattoriale del comportamento criminale, è 
stata sviluppata una scienza criminologica applicata e fon­
data sull’esame della personalità criminale con approfonditi 
studi di semeiotica e criminodinamica ed intenti terapeutici. 
A livello non solo semantico si utilizzano infatti termini, 
schemi e procedure proprie della scienza medica in quanto 
l’esame scientifico della personalità è articolato in una vera 
e propria diagnosi e prognosi. La diagnosi tende attraverso 
l’esame funzionale, psichico, anamnestico e biografico, l’in­
chiesta sociale, il colloquio clinico e i reattivi mentali a de­
finire gli elementi e le caratteristiche della personalità e 
dell’ecosistema microsociale in rapporto alla condotta 
criminosa specifica. La prognosi ha ad oggetto la predizione 
della condotta del reo proiettata nel futuro, elaborando 

---

110
CAPITOLO TERZO
metodologie predittive su basi statistiche con l’elaborazione 
di tabelle e griglie significanti naturalmente in base ad un 
criterio di probabilità. La criminologia applicata si propone 
inoltre da un canto una profilassi della criminalità, dall’altro 
una prevenzione della recidiva attraverso la configurazione 
di una vera e propria “terapia individuale” con l’avvento di 
una ideologia del trattamento a fini rieducativi e risocializ­
zativi del criminale41.
41 Mantovani, cit., pp. 435 ss.; Di Tullio, Principi di criminologia 
generale e clinica, N Ed., Lombardo, Roma.
42 Gemelli, cit., Atti.
Nonostante la revisione e la crisi successiva del mito del 
trattamento nelle sue basi scientifiche e metodologiche si 
tratta di acquisizioni comunque di innegabile ed impre­
scindibile utilità, a tutt’oggi stimata valida nell’ambito del­
l’esame della personalità.
Infine, occorre rilevare che l’opposizione al divieto di 
perizia criminologica non è corale ed unanime come po­
trebbe sembrare in quanto diverse sono e sono state co­
munque le voci favorevoli ad un suo mantenimento. In­
nanzitutto una delle perplessità sollevate nei confronti dello 
stesso trattamento soprattutto ad opera della criminologia 
critica e radicale attiene alla salvaguardia dei diritti invio­
labili della persona, in quanto il trattamento rieducativo im­
plica comunque una imposizióne dei valori e dei ruoli della 
maggioranza enfatizzando la tutela dell’autodeterminazione 
e della libertà dell’uomo42. In secondo luogo altresì si at­
tribuisce al giudice l’esclusiva prerogativa ad un esame della 
personalità, sebbene la constatata mancanza di una forma­
zione scientifica invoca una integrazione della sua prepara- 

---

I CODICI DEL 1930
111
zione e del suo bagaglio culturale con le tecniche proprie 
delle scienze umane ed in particolare della psicologia, at­
traverso le tecniche collaudate che consentano di scanda­
gliare i meccanismi dei processi psichici profondi (quali i 
test proiettivi ed il colloquio clinico)43.
43 Musatti, Atti, cit., pp. 150 ss.. Musatti addirittura concludeva che 
non è possibile giudicare un uomo senza compiutamente conoscerlo ma 
non è possibile approfondirne veramente la conoscenza senza rinunciare 
a giudicarlo al punto che esisterebbe una specie di incompatibilità tra 
psicologia e giustizia.
44 Barcellona, cit., p. 96, nota 12.
3.5 Lart. 314 comma 2° c.p.p. alla luce della giurisprudenza 
di legittimità e costituzionale.
La giurisprudenza di legittimità inizialmente non è 
sembrata discostarsi dall’opinione secondo cui il giudizio 
sulla personalità dell’imputato debba essere rimesso alla 
cultura e all’esperienza del giudice e senza che sia impre­
scindibile un apporto tecnico scientifico, limitando in con­
creto la portata dell’art. 133 c.p. 1930. Un compiuto esame 
analitico di ogni elemento guida della valutazione non è 
imposto al giudice, ma è sufficiente una succinta e sommaria 
esposizione dei criteri seguiti nella determinazione della 
pena ai fini della motivazione. È adeguata in altre parole 
l’esperienza stessa acquisita dal giudice nel corso della sua 
attività decisoria. Solo successivamente sorgono perplessità 
sulla capacità del giudice di approfondire l’aspetto psicolo­
gico della capacità a delinquere che poi sfociano nelle sol­
levate eccezioni di illegittimità costituzionale dell’art. 314 
comma 2° c.p.p. 193044.

---

112 
CAPITOLO TERZO 
|
ìì
La giurisprudenza di legittimità ha tentato anche diì< 
emarginare una esacrabile prassi applicativa in tema dii 
ammissibilità della perizia psichiatrica usata quale grimal-; 
dello per aggirare il divieto dell’art. 314 comma 2° c.p.p J 
1930. Gli strumenti tecnici adottati nelle modalità operative; 
della diagnosi psichiatrica sono suscettibili di acquisire dati 
sulla globale personalità del reo, indipendentemente dalla 
sussistenza di uno stato psicopatologico, i quali rimangono 
comunque acquisiti al processo, cosicché ha cercato di ren-? 
dere più rigorosi i presupposti affinché sia disposta la perizia, 
psichiatrica. La perizia psichiatrica è dunque ammissibile: 
solo ove vi siano fatti che dimostrino la probabile esistenza, 
di una infermità mentale con un preciso carattere anamne­
stico ed eziologico45.
45 Cass. 22/10/59, Esposizione di giurisprudenza su c.p.p., Milano 
1969, Vol. I; Cass. 22/4/66, Mass. ann. cass. pen., 1967, p. 706, Massima 
1717.
46 Corte Cost. 9 Luglio 1970, n. 124 su ordinanza pretore di Bo­
logna 16/1/69, Giust. cost., 1970, II, p. 1957.
La giurisprudenza costituzionale a più riprese ha af­
frontato la questione della legittimità costituzionale dell’arte 
314 comma 2° c.p.p. 1930 anche in relazione all’art. 133 c.p. 
1930 alla luce degli artt. 3 comma 1°, 24 comma 2° e 27 
comma 3° Cost.
La prima sentenza46 prende in considerazione la que­
stione della conformità del divieto del ricorso alla perizia 
psicologica al dettato costituzionale dell’art. 27 Cost., in 
particolare in ordine alla tendenziale finalità rieducativa 
della pena. Secondo tale sollevata censura la norma impe­
disce un effettivo esame e valutazione della personalità 
dell’imputato, precludendo in concreto la individualizza-

---

I CODICI DEL 1930
113
zione della sanzione penale adeguata al giudicabile, soprat­
tutto nella prospettiva di consentirne la rieducazione stante 
il disposto dell’art. 133 c.p. 1930. Tale regola di giudizio 
impone al giudice nell’esercizio del potere discrezionale di 
determinazione della pena di considerare i motivi a delin­
quere ed il carattere del reo, per il cui compiuto apprezza­
mento è necessaria una preparazione psicologica specifica.
La Corte Costituzionale rispondendo al quesito rileva 
innanzitutto, premessa e presupposta la polifunzionalità 
della pena, che al suo carattere afflittivo ed intimidatorio 
accede secondariamente e tendenzialmente la finalità riedu­
cativa. Inoltre il precetto costituzionale già troverebbe at­
tuazione nel secondo comma dell’art. 133 c.p. 1930.
La discrasia con la disposizione di cui al secondo comma 
dell’art. 314 c.p.p. si risolve in un contrasto tra due norme 
di legge ordinaria senza assurgere a violazione della norma 
costituzionale. Rientra nelle scelte discrezionali del legisla­
tore il quale ha optato per la rimessione dell’indagine psi­
cologica al giudicante, nei limiti della sua formazione ed 
esperienza, esprimendo una diffidenza incensurabile nell’impie­
go della perizia psicologica47, e dunque un mero giudizio di 
merito sulla «utilizzabilità processuale» di una scienza.
47 Dosi, Perizia psicologica ed equivoci in tema di rieducazione del 
condannato, Giust. cost., I, p. 1494.
48 Corte Cost. 19/12/1973 n. 179.
Immediatamente dopo la Corte affrontò nuovamente la 
questione48 sollevata questa volta congiuntamente all’illegit­
timità costituzionale dell’art. 133 comma 2° n.l c.p. nella 
parte in cui limita il parametro legislativo, — ai fini della 
determinazione discrezionale della pena —, al carattere e 

---

114
CAPITOLO TERZO
non alla personalità del colpevole sempre in relazione all’art. 
27 Cost, sulla base della funzione emendatrice della pena, 
resa inoperante dalle norme censurate.
La Corte ribadisce la formulazione unitaria dell’art. 27 
comma 3° e dunque l’impossibilità di concentrare l’atten­
zione sulla funzione emendatrice della pena, comunque da 
contemperare con la sua portata retributiva e generalpre- 
ventiva. Contestualmente però si occupa anche della que­
stione di legittimità costituzionale dell’art. 314 comma 2° 
questa volta in relazione agli artt. 3 comma 1° e 24 comma 
2° Cost.49.
49 Vedi Tranchina, Il divieto di perizia psicologica dell’imputato, una 
limitazione sicuramente anticostituzionale, Riv. dir. it. proc. pen. 1971, 
pp. 1325 ss.; Dosi, Il divieto di perizia psicologica in rapporto ai principi 
costituzionali, Giust. cost., 1970, II, pp. 1557 ss.; Ferrato, cit., pp. 327 ss..
Il principio costituzionale della tutela del diritto di dife­
sa esige che un’eventuale restrizione dei mezzi di prova 
consentiti alla parte per rappresentare fatti ad essa favorevo­
li, o che corrispondentemente limiti il potere del giudice 
nella disponibilità dei mezzi di prova stimati indispensabili 
alla formazione del proprio convincimento, integra una le­
sione del diritto di difesa, e dunque di partecipare e di 
contraddire in giudizio, se non sorretta da una razionale 
giustificazione o non sia richiesto dal contemperamento con 
altri principi costituzionali. Posto che una effettiva sogget- 
tivizzazione della pena è realizzabile esclusivamente attra­
verso un congruo approfondimento della personalità del­
l’imputato, il divieto di perizia psicologica, non giustifican­
dosi altrimenti, si porrebbe in contrasto con la piena at­
tuazione del diritto di difesa.

---

I CODICI DEL 1930
115
Ancora una volta la Corte respinge l’eccezione ritenendo 
la censura attinente esclusivamente ad un profilo di politica 
legislativa in materia criminale. Il principio costituzionale 
dell’art. 27 Cost, in combinato disposto con l’art. 24 Cost., 
nelle parti che interessano, non statuisce l’esistenza di un 
diritto dell’imputato ad un peculiare mezzo probatorio qua­
le la perizia psicologica e non dispiega in realtà i suoi effetti 
od invoca una corrispondente tutela sul piano processuale.
Per quanto riguarda la connessione con l’art. 133 c.p. 
1930 è importante sottolineare l’osservazione della Corte 
secondo cui nel contesto del sistema penale l’esame della 
personalità individuale dipende da elementi di fatto ogget­
tivamente condizionanti la valutazione complessiva del giu­
dicante. Questi dati di fatto sono comunque acquisibili 
aliunde, ossia od attraverso altri mezzi di prova od attraverso 
indagini disposte dal giudice sicché la perizia psicologica 
non si configura in definitiva come l’unica via, l’unico stru­
mento processuale attraverso cui sia possibile dare pratica 
attuazione del precetto costituzionale.
L’altra censura afferisce invece all’art. 3 comma 1° Cost, 
sulla base della disparità di trattamento fra imputati adulti 
ed imputati minori stante il disposto dell’art. 11 del decreto 
n. 1404 del 1934 il quale prevede l’ingresso nel processo 
minorile di indagini e pareri sulla personalità, sia pur non 
assumendo la veste e la forma tipica della perizia. La di­
sparità di trattamento è da riguardarsi da un lato in relazione 
al terzo comma dell’art. 27 Cost, per il differente atteggiarsi 
dell’esercizio del potere discrezionale della determinazione 
della pena avendo riguardo alla funzione rieducativa, dal­
l’altro lato con riguardo al secondo comma dell’art. 24 Cost, 
per l’irrazionale asimmetria nello spettro degli strumenti 

---

116
CAPITOLO TERZO
processuali di difesa assicurati all’imputato riscontrandosi 
una soluzione di continuità nel diciottesimo anno di età.
La giustificazione non può essere trovata nella prevalen­
za della funzione emendatrice della sanzione penale nei 
confronti del minorenne ed al contrario della funzione retri­
butiva ed afflittiva nei confronti dell’adulto. Tale prevalenza, 
se accolta, si riflette sulla diversificazione delle posizioni giu­
ridiche processuali rispettive, in quanto introduce una no­
zione frammentaria della sanzione penale a seconda dell’età 
del reo non accolta da alcuna norma a nessun livello nel 
nostro ordinamento giuridico.
La Corte respinge l’eccezione attraverso l’osservazione 
che proprio le peculiarità del processo minorile posto in 
nesso teleologico con il carattere dinamico ancora in evolu­
zione della formazione della personalità del minore giustifica 
di per sé sola la differente disciplina dei due procedimenti.
Tale soluzione del problema apparentemente semplicisti­
ca fornisce incidentalmente lo spunto per chiarire la precisa 
scelta metodologica fatta all’inizio del discorso sinora in­
trapreso.
Talora viene assunto quale elemento di riferimento e 
confronto nello studio e nelle indagini attinenti la dibattuta 
questione della perizia criminologica la previsione dell’art. 
11 r.d.l. 1404/1934, sostanzialmente trasfusa ed ampliata nel 
vigente art. 9 d.p.r. 22/09/1988 n. 44850.
50 Vedi per tutti Reynaud G., Commento sub art. 9, in Commento 
al codice di procedura penale coordinato da Chiavano M., cit., Leggi 
collegate, I, Il processo minorile, 1994, pp. 79 ss..
L’utilità e l’opportunità di un raffronto si ritiene invece 
sia esclusa dalla profonde differenze che sussistono tra i due 

---

I CODICI DEL 1930
117
procedimenti, tali da superare le analogie strutturali e mor­
fologiche. Ciò a fortiori nella prospettiva della valutazione 
dell’utilizzabilità processuale della acquisizioni della scienza 
criminologica ai fini dell’indagine sulla personalità e specifi­
camente in relazione al giudizio di idoneità della perizia, — 
quale mezzo di prova —, ad integrarne lo strumento proces­
suale di elezione per l’inserimento nell’orizzonte cognitivo 
del giudice. I termini paradigmatici del problema suscitato 
dalla ammissibilità ed utilizzabilità e modalità di acquisizio­
ne processuale del parere criminologico nel processo sono 
talmente diversi da postulare una soluzione autonoma, 
particolarmente nel nostro sistema penale e tali da giustifica­
re la scelta di concentrare il fulcro della presente ricerca 
esclusivamente in ordine al processo nei confronti degli 
imputati maggiorenni.
Le motivazioni sono molteplici ed esulando l’indagine 
correlativa dai nostri presenti fini ci si limita ad osservare sin­
teticamente appunto le differenze qualificanti del problema.
La constatazione che la personalità del minore si presu­
me in evoluzione, in formazione, sebbene non possa intro­
durre una soluzione di discontinuità nella nozione della 
pena, — che assumerebbe una assorbente dimensione di 
emenda e rieducazione nel caso del minore —, riverbera i 
suoi effetti però su di una molteplicità di altri piani. Si dif­
ferenzia comunque in tal modo la posizione giuridica sostan­
ziale e processuale penale del minore e del maggiorenne, 
innegabilmente, tanto da necessitare l’istituzione di un orga­
no giudiziario specializzato e di un procedimento avente 
natura derogatoria e speciale rispetto al modello base.
Innanzitutto l’indagine e l’analisi della personalità del 
minore trova giustificazione e fondamento, naturalmente 
complessivamente intesa nelle sue componenti psico-socio- 

---

118
CAPITOLO TERZO
biologiche, indipendentemente da cause patologiche, prima 
ancora che nell’alveo della determinazione della pena ai sensi 
dell’art. 133 c.p. 1930, nell’area dell’imputabilità ai sensi dell’art. 
98 c.p., avendo il giudice l’obbligo di accertare la capacità di 
intendere e di volere in ragione della giovane età del minore 
infradiciottenne51. Ciò di per sé sarebbe sufficiente poiché per 
il minore la prospettiva teleologica dell’indagine di personalità, a 
prescindere da cause patologiche, e dunque la sua ratio lo­
gico-giuridica afferisce contemporaneamente a due piani 
diversi: l’imputabilità e la determinazione della pena.
51 Generalmente infatti nonostante il silenzio della norma l’art. 11 
r.d.l. 1404/34 era posto in diretta relazione con l’art. 98 c.p.: Reynaud, 
ibidem, p. 84. Vedi altresì Palomba F., Il sistema del nuovo processo 
penale minorile, 1989.
52 Reynaud, loc. cit., p. 85.
Inoltre il vigente art. 9 d.p.r. n. 448/88 carica di ulteriore 
esplicito finalismo la valutazione della personalità del mino­
renne dispiegandosi anche in relazione alla rilevanza sociale 
del fatto per consentire l’applicazione del peculiare istituto 
previsto dall’art. 27 d.p.r. n. 448/88 ed addirittura al grado 
di responsabilità, sebbene effettivamente riconducibile in 
sostanza all’intensità dell’elemento soggettivo ed alla capaci­
tà a delinquere52.
Il parere criminologico in sede di processo minorile deve 
pertanto necessariamente assumere una fisionomia sua pro­
pria sia oggettivamente che soggettivamente, giungendo ad 
attingere una sorta di dimensione sociale nella valutazione 
dell’impatto ambientale della condotta, in seno al giudizio 
del disvalore sociale del fatto. Tanto lo aliena completamen­
te dalla dibattuta perizia criminologica in ambito del pro­
cesso nei confronti di imputati maggiorenni a causa della 
polifunzionalità attribuitagli.

---

I CODICI DEL 1930
119
Infine una notazione conclusiva attiene la stessa impo­
stazione della questione riguardante l’idoneità della perizia 
quale mezzo di prova ad integrare lo strumento processuale 
introduttivo del parere criminologico, in funzione ausiliaria 
dell’organo giudicante. Non dobbiamo dimenticare difatti 
che il Tribunale per i minorenni è a composizione mista, 
ovvero come è noto, composto da un magistrato di tribunale 
togato e da due giudici onorari, in qualità di esperti, cultori 
di biologia, psichiatria, antropologia criminale, pedagogia, 
psicologia53. Pertanto perde di significato in radice il quesito 
dell’idoneità stessa della perizia quale strumento di integra­
zione del sapere giudiziale in sede di decisione.
53 Vedi art. 2 R.D.L. 20 Luglio 1934, n. 1404, ed altresì in generale 
Spangher G., Commento sub art. 2, in Commento al codice di proce­
dura penale, coordinato da Chiavano M., Leggi collegate, Il processo 
minorile, cit., pp. 44 ss..
L’integrazione con le cognizioni tecnico-scientifiche es­
senziali ad una corretta valutazione della personalità dell’im­
putato diviene irrilevante poiché viene avallata la soluzione 
alternativa, anche storicamente risalente, come abbiamo illu­
strato nella prima parte: un organo collegiale misto di per sé 
già in possesso del patrimonio gnoseologico scientifico 
conferente all’accertamento che si vuole condurre. Sono fatti 
salvi casi particolari in cui è comunque consentito acquisire 
ulteriori pareri, senza alcuna formalità. La stessa assenza di 
formalità prestabilite è giustificata dalla composizione mista, 
che viene ritenuta sufficiente garanzia della correttezza e 
rigorosità del giudizio, sulla base del materiale comunque 
introdotto e dalla complessità finalistica del parere in sede 
minorile, che icto oculi mal si concilia con lo schema proprio 
del procedimento probatorio.

---

---

CAPITOLO QUARTO
LA RIFORMA DEL PROCESSO PENALE 1974-78
Sommario: 4.1 La legge delega del 1974 - 4.2 II progetto preliminare del 
codice di procedura penale del 1978 - 4.3 La categorizzazione della 
perizia - 4.4. La perizia criminologica.
4.1 La legge delega del 1974.
L’esigenza di adeguare il processo penale alla Costituzio­
ne repubblicana ed alle convenzioni internazionali, oltre che 
di rinnovare le strutture portanti della procedura penale, 
secondo una visione moderna che tenesse conto della tutela 
dei diritti individuali garantendone la salvaguardia sul piano 
processuale, ha indotto il legislatore ad avviare un proce­
dimento di riforma. Il tormentato iter legislativo si è con­
cretizzato con l’approvazione della legge delega 3 Aprile 
1974 n.108, i cui principi e direttive si ispirano manifesta­
mente ad un modello tendenzialmente accusatorio consa­
crato poi nel vigente sistema processuale, enfatizzando la 
parità dell’accusa e della difesa ed i principi del contrad­
dittorio e dell’oralità. Le linee essenziali del nuovo processo 
risultano antesignane ed hanno costituito la base ideale di 
confronto rispetto alla elaborazione e promulgazione del 
codice di procedura penale del 1988, pur nella sussistenza di 
innegabili differenze accanto alle notevoli analogie.
Nonostante l’intenzione di restituire al Pubblico Mini­
stero la sua posizione di parte espropriandolo delle attività 

---

122
CAPITOLO QUARTO
paragiurisdizionali attribuitegli nel codice di procedura pe­
nale del 1930 ed una struttura procedimentale bifasica, con 
una netta distinzione tra una fase delle indagini preliminari 
avente natura amministrativa ed una fase processuale strettamen­
te giurisdizionale avente inizio dalla convocazione delle parti per 
l’udienza preliminare, permane la figura del giudice istruttore. 
Non scompare la disponibilità del giudice dei mezzi di 
prova, sebbene l’istruzione venga sostanzialmente limitata 
all’acquisizione delle prove non rinviabili al dibattimento.
L’istituto della perizia appare completamente rinnovato 
ed in particolare si assiste alla prima rivoluzionaria intro­
duzione normativa della perizia criminologica accanto alla 
perizia psichiatrica e medico-legale. Il punto n. 10 dell’art. 2 
della legge delega contiene una direttiva specifica sulla pe­
rizia. Lo scopo cui deve mirare la nuova normativa sulla 
perizia è il suo generale riordinamento «con particolare ri­
ferimento alla perizia medico-legale, psichiatrica e crimino­
logica» (punto n. 10 art. 2 L. 108/1974). L’intento deve 
essere inoltre quello di curare e garantire «la massima 
competenza tecnica e scientifica dei periti, nonché, nei 
congrui casi, l’interdisciplinarità della ricerca peritale e la 
collegialità dell’organo cui è affidata la perizia» e viene in­
dicato quale ulteriore criterio-guida del legislatore delegato 
la «tutela dei diritti delle parti in ordine alla effettuazione 
delle perizie» (ancora il punto n. 10 art. 2 L. 108/1974).
Invero, nonostante le notevoli premesse, nella redazione 
del progetto la revisione dell’istituto non ha toccato elementi 
essenziali della disciplina così come sedimentatasi nella prece­
dente tradizione osservata da un punto di vista globale1, ma 
1 Relazione al Progetto Preliminare del c.p.p. del 1978, p. 184. Gli

---

LA RIFORMA DEL PROCESSO PENALE 1974-78
123
lo ha semplicemente adattato al modello tendenzialmente 
accusatorio del nuovo processo di parti.
L’elemento di novità certamente di portata dirompente 
rispetto all’impostazione dell’art. 314 comma 2° c.p.p. 1930 
è però costituito dalla introduzione della tipizzazione e ca- 
tegorizzazione della “perizia criminologica” nella citata di­
rettiva, ben aldilà della mera mutazione semantica, in modo 
esplicito dopo un dibattito durato decenni ed un lavorio 
parlamentare che si snodò sin dalla quarta legislatura, con il 
disegno di legge delega del Ministro Reale, attraverso il di­
segno di legge Gonella nella quinta e sesta2 su impulso 
dell’emendamento presentato dall’On.le Biondi ed altri3. Si
atti parlamentari di riferimento che hanno preparato la legge-delega del 
1974 sono stati pubblicati dai preposti uffici delle due Camere: Camera 
dei Deputati, Segretariato Generale (Servizio Commissioni Parlamen­
tari), Delega al Governo per la riforma del codice di procedura penale - 
Lavori della IV Commissione Permanente Giustizia, Roma, 1967; Ca­
mera dei Deputati Segretariato Generale (Servizio Commissioni Parla­
mentari), Codice di procedura penale - Delega al Governo - Lavori della 
IV Commissione Permanente Giustizia - V legislatura, Roma, 1969; 
Camera dei Deputati, Segretariato Generale (Servizio Studi Legislazione 
e Inchieste Parlamentari), Codice di procedura penale - Delega al Go­
verno - Discussione in Assemblea - V legislatura, Roma, 1970; Senato 
della Repubblica, Legge delega per il codice di procedura penale e relativi atti 
parlamentari della VI legislatura, Roma s.d., 1974; Camera dei Deputati, 
Segretariato Generale (Servizio Commissioni Parlamentari), Delega al Go­
verno per la riforma del codice di procedura penale - Resoconti stenografici 
dei lavori della IV Commissione permanente (Giustizia), Roma, 1976.
2 Nei quali in diverso modo era sottolineata l’esigenza di un effet­
tivo giudizio sulla personalità dell’imputato o del condannato ed atte­
stata la visibilità a livello politico e non più solo dottrinario ed acca­
demico delle istanze nate col positivismo criminologico e tradite dal 
codice Rocco. Vedi anche per una ricostruzione storica: B. Pannain - M. 
Albino - M. Pannain, Il giudizio tecnico sulla personalità dell’imputato, 
Arch, pen., 1987, p. 105.
3 
Vedi: Bielli D., Prova per esperti, 1984, pp. 165 ss.; De Fazio F., 

---

124
CAPITOLO QUARTO
pone in tal modo un punto fermo alle dispute che hanno 
caratterizzato la diatriba sorta intorno al divieto di perizia 
psicologica anche perché la direttiva citata andava coordi­
nata coi nn. 9 e 79 dell’art. 2 della legge delega.
Il primo reclama un effettivo giudizio sulla personalità 
dell’imputato nel corso dell’accertamento processuale at­
traverso l’acquisizione, in ogni stato e grado del giudizio di 
merito e in contraddittorio, di elementi che consentissero 
una compiuta conoscenza del soggetto con la indicativa 
esclusione di informazioni generiche e di voci correnti, che 
accentua la peculiarità ed esclusività dello strumento pro­
cessuale della perizia criminologica. La direttiva del punto 79 
invece costituisce un momento di chiusura di coerente cir­
colarità del sistema penale, pretendendo un effettivo 
giudizio sulla pericolosità dell’imputato e del condannato, af­
ferente alla fase di esecuzione della pena ed al procedimento ed 
applicazione delle misure di sicurezza. Si recepiscono so­
stanzialmente le indicazioni della criminologia clinica4 e 
dell’ideologia del trattamento, che prescinde da una pro­
spettiva meramente psicologica. L’esame psicologico del 
carattere, dei tratti di personalità e delle motivazioni costitu­
isce difatti esclusivamente un aspetto della diagnosi criminolo-
La perizia medico legale, la perizia psichiatrica e la perizia criminologica 
nel progetto preliminare del codice di procedura penale, in Quaderni di 
Med. leg., 1979, pp. 132 ss.; Pisapia G. D., La perizia criminologica, in 
Trattato di Criminologia, cit., 1990, Vol. XIII, pp. 399 ss..
4 Vedi Di Tullio, cit., pp. 213 ss. ed altresì specificamente Canepa 
G., Rilievi sulla perizia criminologica, Rassegna di criminologia 1970, p. 
143; del medesimo autore La perizia sulla personalità dell'imputato 
problemi criminologici e medico legali di criminologia e psichiatria fo­
rense, 1987, pp. 390 ss.; Mastronardi, cit., 1983, pp. 254 ss; Mantovani, 
Il problema, cit., pp. 433 ss..

---

LA RIFORMA DEL PROCESSO PENALE 1974-78
125
gica, integrando esclusivamente una delle variabili complesse 
delle spinte criminogenetiche cui andava necessariamente af­
fiancata l’inchiesta sociale e dunque la lettura del dato 
ambientale e della realtà esistenziale dell’autore di reato.
La criminologia difatti ha sempre sottolineato l’impor­
tanza della interdisciplinarietà dell’analisi e della valutazione 
della personalità del reo ed il suo elevato gradiente di 
complessità epistemologica da un canto, stante la multifatto- 
rialità della fenomenologia criminale dall’altro5. L’osserva­
zione criminologica deve dunque necessariamente operare 
una sintesi unitaria della dimensione individuale con l’eco­
sistema sociale ed ambientale del reo e del reato. Sintesi 
imprescindibile anche ai fini della valutazione della capacità 
a delinquere, in sede di individualizzazione della pena e 
della prognosi di pericolosità, teleologicamente orientate ri­
spettivamente alla predittività del comportamento futuro del 
reo quale potenzialità criminosa in chiave specialpreventiva 
penale, ed al trattamento rieducativo e risocializzativo6.
5 Determinante è il contributo di K. Lewin il quale proprio parten­
do da un approccio psicologico concepisce il comportamento quale 
funzione derivata da due variabili, la persona e l’ambiente, affermando 
che la psicologia deve comunque concepire lo spazio di vita come un 
complesso di fatti coesistenti e interdipendenti costituenti un campo: 
vedi Balloni, cit., pp. 169 ss..
6 Mantovani, Diritto, cit., e 11 problema, cit..
4.2 11 progetto preliminare del codice di procedura penale del 
1978.
Il progetto preliminare del codice di procedura penale, 
redatto dall’apposita commissione ministeriale, costituita a 

---

126
CAPITOLO QUARTO
seguito della delega legislativa, e pubblicato nel 1978, disci­
plina l’istituto della perizia espressamente qualificata — 
«mezzo di prova» — agli articoli da 209 a 226 sub un apposito 
Capo VI0 del Tìtolo II0 del Libro III0 del codice. La perizia è 
presa in considerazione poi nella fase del giudizio, — negli 
atti preliminari al dibattimento e nell’istruzione dibatti­
mentale —, dalla normativa processuale del progetto.
Nonostante il carattere accusatorio del sistema, quanto­
meno tendenzialmente, la perizia si differenzia dagli altri 
mezzi di prova in quanto può essere disposta anche d’uffi­
cio, a prescindere dalla richiesta delle parti. Peculiarità man­
tenuta anche nel vigente codice di procedura penale pur a 
fronte del principio del diritto alla prova delle parti, secondo 
cui la disponibilità degli strumenti processuali di natura 
probatoria dovrebbe essere rimessa esclusivamente ad esse e 
l’intervento del giudice dovrebbe essere limitato al solo 
profilo della ammissibilità e rilevanza del mezzo di prova7. 
Nel progetto la possibilità di disporre la perizia di ufficio 
riveste comunque natura di eccezione all’analogo principio 
secondo cui le prove sono ammesse a richiesta di parte 
sancito dall’art. 181 comma 1° Prog. Prel. 1978.
7 Consacrato nell’alt.190 comma 1° c.p.p.: «le prove sono ammesse 
a richiesta di parte». Sulla nozione e portata del diritto alla prova nel 
nuovo processo penale del 1988 «in primo luogo come diritto di ri­
chiedere l’ammissione di determinate prove; in secondo luogo come 
diritto ad ottenre la prova richiesta» (Garofoli V., L’introduzione della 
prova, cit., pp. 9 ss.) confronta altresì: Grevi V., Prove, in Profili del 
nuovo codice di procedura penale, a cura di Conso G.-Grevi V., Cedam, 
4a Ed., 1996, pp. 227 ss.; Siracusano D., Le prove, in Diritto processuale 
penale, a cura di Siracusano - Galati - Tran china - Zappalà, Giuffré, 
Milano, Vol. I, 2a Ed., 1996, pp. 347 ss..

---

LA RIFORMA DEL PROCESSO PENALE 1974-78
127
Vi è una nuova e precisa delimitazione Atti oggetto della 
perizia all’art. 201 comma 1° che lo identifica specificamente 
nello svolgimento di indagini da un lato e nell’acquisizione 
di valutazioni dall’altro. Indagini e valutazioni che richieda­
no specifiche competenze tecniche, scientifiche o artistiche. 
Si tratta di una puntualizzazione e precisazione alquanto 
importante rispetto alla genericità delle formulazioni accolte 
dai precedenti codici.
Si qualifica esattamente l’attività del perito articolandola 
in modo duale tra l’indagine e la valutazione nell’accerta­
mento di un fatto. La distinzione non è solo terminologica 
ma ontologica. Nel primo caso, — l’indagine —, al perito è 
demandata la percezione di un fatto attraverso metodi 
scientifici e strumenti tecnici, nella esclusiva disponibilità 
dell’esperto in possesso del know how necessario. Nel se­
condo caso si richiede la manifestazione di un giudizio che 
naturalmente deve per forza avere natura logica, induttiva, o 
deduttiva, sia sulla base di dati già acquisiti, sia ancora da 
investigare od assumere anche a mezzo di attività d’indagine 
del perito. L’attività del perito, in base anche alla congiun­
zione disgiuntiva “o” utilizzata, implica dunque che potrà 
sostanziarsi o in un mero accertamento, od in un accerta­
mento funzionale ad una valutazione, e dunque in questo 
caso contemporaneamente in un giudizio, od in un mero 
giudizio sulla base di dati presupposti8.
8 La relazione al progetto preliminare (p. 185) rilevava che in alcuni 
casi la perizia dovrebbe limitarsi ad accertamenti tecnici che richiedano 
specifiche competenze senza trasmodare nel giudizio logico inferenziale 
di esclusiva prerogativa della sfera giudiziaria.
In secondo luogo viene ribadita l’obbligatorietà del ri­
corso alla perizia confermando l’orientamento della riforma 

---

128
CAPITOLO QUARTO
del 1955, con una attenuazione semantica però del rigore del 
requisito della necessità invocato dall’art. 314 comma 1^ 
c.p.p. 1930 in modo “forte”-, «quando sia necessaria... il 
giudice dispone»9. Ne scaturisce pertanto un ampliamento 
dell’ambito di ammissibilità del mezzo di prova peritale per 
la conseguente l’espansione del potere discrezionale del 
giudice. La doverosità di ammettere la perizia a ben guar­
dare riposa in tal modo sul solo uso della dizione “occorre” 
quale criterio del giudizio di ammissibilità ed è quindi quasi 
degradata nel senso di una opportunità-utilità ai fini della 
decisione. Ciò verrebbe anche incontro ad una esigenza di 
coordinamento proprio con la perizia criminologica per la 
quale sarebbe difficile immaginare dei motivi di necessità.
9 Corsivo non presente nel testo della norma, ma aggiunto per 
evidenziare le parole “forti” utilizzate al fine del confronto.
Il progetto supera l’ormai anacronistica diffidenza 
espressa dalle parole del Rocco nel commento al codice del 
1930 contenute nella sua relazione come Guardasigilli e si 
giunge al riconoscimento dell’impossibilità di perseguire 
ulteriormente una concezione enciclopedica del sapere giu­
diziale, dato il progresso ormai incontestabile della scienza 
nei diversi campi. Progresso che rende indispensabile 
l’apertura del processo penale al contributo tecnico meto­
dologico e cognitivo specializzato.
La nuova figura del perito sostanzialmente accolta nel 
progetto del 1978 e riprodotta quasi integralmente nel vi­
gente codice di procedura penale si discosta anche dalla 
diffidenza di sapore alquanto retrivo ed autoritario attinente 
la collaborazione di soggetti estranei alla funzione giurisdi­
zionale in virtù di un pregiudiziale basso indice di affida­

---

LA RIFORMA DEL PROCESSO PENALE 1974-78
129
bilità. Scarsa affidabilità ascritta soprattutto ai periti di par­
te, come esaminato, nel passato, surrettiziamente in conside­
razione degli interessi privati coinvolti.
Ciò è confermato dalla riproposizione di un criterio di 
scelta preferenziale nella nomina del perito da parte del 
giudice, sebbene maggiormente rigoroso e preciso per la 
previsione ed istituzione di albi ovvero di una forma di 
preselezione organica e sistematica degli esperti, a garanzia 
della loro probità e competenza. La scelta fra gli iscritti agli 
albi, — anche se postulata dal principio della massima 
competenza tecnica e scientifica dei periti secondo la di­
rettiva accolta nella legge delega —, comunque non è vin­
colante in modo da consentire in casi eccezionali l’opera di 
professionisti in materie, settori od ambiti estremamente 
specializzati. Dall’altro canto una ulteriore conferma è for­
nita dal rinnovamento della disciplina attinente la figura del 
consulente tecnico.
E interessante notare che la facoltà di nominare un 
proprio consulente tecnico è conferita anche al pubblico 
ministero, anche se si collega all’attuazione della direttiva 
che esige la parità delle posizioni processuali delle parti ed 
una maggiore garanzia del contraddittorio in ogni fase del 
processo. Altresì è potenziata la effettiva partecipazione del 
consulente tecnico alle operazioni peritali con la possibilità 
di proporre specifiche indagini al perito e di formulare os­
servazioni e riserve di cui darsi atto nella relazione.
Si predispongono una serie di norme a presidio di una 
efficace e tempestiva difesa tecnica, attraverso la regola­
mentazione della comunicazione ed informazione anticipata 
degli atti scaturenti dalla formale ammissione della perizia 
sin dalla ordinanza del giudice e l’intervento attivo alla for- 

---

130
CAPITOLO QUARTO
mulazione stessa dei quesiti da sottoporre al perito. La nor­
ma però maggiormente rivelatrice della maggior fiducia nella 
figura dell’esperto consta nella possibilità della consulenza 
tecnica anche indipendentemente dall’ammissione della pe­
rizia e la conseguente esposizione al giudice a richiesta di 
parte del parere orale’ o scritto del consulente tecnico, senza 
che ciò possa costituire necessario preludio all’ammissione 
di una perizia, eventualmente d’ufficio, da parte del giudice.
4.3 La categorizzazione della perizia.
La commissione a causa della formulazione del punto 10 
dell’art. 2 della legge delega, ha ritenuto ineludibile l’esi­
genza di differenziare in modo netto le fonti del convinci­
mento aventi ad oggetto la personalità dell’imputato ovvero 
del condannato. Questa differenziazione è avvenuta in or­
dine all’ambito di ammissibilità, alla natura delle indagini e 
valutazioni da compiersi, alle modalità esecutive ed opera­
tive, ed infine alla selezione degli specialisti in sede di no­
mina, col proposito di affinare lo strumento processuale 
proposto a seconda dei fini perseguiti e dei momenti di 
acquisizione.
Innanzitutto è necessario rendere evidente il ribalta­
mento di prospettiva rispetto all’art. 314 comma 2° c.p.p. 
del 1930 stigmatizzato nell’art. 209 del progetto, secondo cui 
ai fini del giudizio sulla personalità e pericolosità la perizia 
può avere per oggetto la personalità dell’imputato anche in 
ordine alle qualità psichiche indipendenti da cause patolo­
giche. L’estensione oggettiva dell’ammissibilità della perizia 
sebbene apparentemente avente portata generale, — tenen­

---

LA RIFORMA DEL PROCESSO PENALE 1974-78
131
do conto del lungo dibattito cui si è accennato nel corso 
della trattazione —, è in realtà direttamente legata all’in­
troduzione della perizia criminologica cui è funzionale 
l’espansione del contenuto dell’attività peritale alla perso­
nalità dell’imputato.
La perizia medico-legale e la perizia psichiatrica risul­
tano obbiettivamente determinate sulla base della prassi 
applicativa dei precedenti codici. Comunque nel progetto la 
reiterata distinzione tra qualità psichiche afferenti alla sfera 
patologica, contrapposte alla componente psicologica di una 
personalità non affetta da infermità, — in combinato di­
sposto col susseguente art. 212 Prog. c.p.p. 1978 —, con­
sente di individuare il discrimen ovvero il criterio discrimi­
nante, una precisa linea di demarcazione tra l’area psichia­
trica per un verso e criminologica dall’altro dell’accerta­
mento peritale. Tale linea è tracciata dallo stato morboso 
rilevante ai fini degli art. 88 e ss. c.p..
Il riferimento alla globale personalità dell’imputato e la 
scelta semantica nella qualificazione e categorizzazione della 
perizia criminologica inducono ad un ulteriore considera­
zione interpretativa confermata dai lavori della commissione 
ed avente un maggior afflato di quello che si potrebbe ini­
zialmente ritenere. E evidente dal confronto con la dispo­
sizione di cui all’art. 212 Prog. c.p.p. 1978, che l’indagine 
sulle qualità psichiche indipendenti da cause patologiche 
non assorbe ed estingue il contenuto della perizia crimino­
logica ma assume valore di un elemento di un accertamento 
e di una valutazione dispiegantesi su piani differenti.
Occorre ricordare che il progetto difatti prevede una 
pluralità alternativa di fonti nell’acquisizione dei dati finaliz­
zati all’indagine sulla personalità, necessariamente afferenti

---

132
CAPITOLO QUARTO
alla dimensione sociologica ed ambientale già per l’udienza: 
preliminare, unitamente all’acquisizione del certificato gene­
rale del casellario giudiziario, ai sensi dell’art. 406 Prog.; 
c.p.p. 1978. Le ulteriori fonti difatti sono costituite sia dalla; 
Polizia Giudiziaria che dai servizi sociali istituiti presso enti; 
pubblici, trovando un congruo referente normativo nell’art.i 
72 della L. 2^11115 n. 354. E prevista in quest’ultimo invera, 
l’istituzione, — nelle sedi degli uffici di sorveglianza —, deh 
centri di servizio sociale per adulti, già istituzionalmente; 
preposti ad eseguire su richiesta del magistrato del Tribunale; 
di sorveglianza le inchieste sociali utili ai fini dell’applica< 
zione, modificazione, proroga e revoca delle misure di sicu­
rezza e per il trattamento rieducativo e risocializzativo deb 
condannati e degli internati. Pur nella consapevolezza del'? 
l’interferenza delle diverse indagini relative e delTimpossibi-i 
lità di nette suddistinzioni10, la fisionomia delle differenti;' 
categorie peritali appare sufficientemente autonoma e distin-j 
ta ed in particolare determinata, proprio in riferimento alla? 
nozione maggiormente problematica della perizia crimino-ij 
logica. 
;
10 Rei. prog. prel. p. 186.
Per quanto attiene le altre categorie di perizia la loro; 
sustanziazione non trova una seppur indiretta definizione^ 
normativa ma l’ambito del loro contenuto cioè la loro carat-? 
• 
X
terizzazione è desumibile argomentando dall’art. 212 Prog.| 
c.p.p. 1978. Si può desumere in effetti dai parametri legislativi] 
della scelta giudiziale nella nomina dei rispettivi periti. \
Per la perizia medico-legale difatti si dispone che venga? 
affidata a medici specialisti ovvero a sanitari che svolgono in 

---

LA RIFORMA DEL PROCESSO PENALE 1974-78
133
modo continuativo attività medico legale in istituti medico­
legali ospedalieri e nei centri penitenziari di osservazione.
La natura dell’oggetto della perizia si può inferire e rite­
nere specificata dalla qualificante attività svolta dal perito sia 
in rapporto alla specializzazzione universitaria ovvero alla 
modalità di esercizio dell’attività medico-legale così come 
definita nella rispettiva sede ospedaliera o penitenziaria. La 
competenza medico-legale generica appare orientata, secon­
do la ratio della norma, più al fine di determinare l’ambito 
di ammissibilità della perizia, in quanto risulta preferenziale, 
— anche per lo stesso ordine logico della formulazione —, 
l’affidamento a specialisti ovvero, — essendo tale qualifica 
tutelata dalla legge —, a coloro che abbiano conseguito un 
diploma di specializzazione, per ottenere la massima compe­
tenza tecnico scientifica richiesta dalla legge delega.
Per quanto attiene la perizia psichiatrica la natura della 
materia peritale non consente equivoci per la precisa delimi­
tazione in sede scientifica della disciplina afferente. La nomi­
na del perito è appunto consentita esclusivamente in relazio­
ne a specialisti in psichiatria sulla base anche del criterio 
discriminante deducibile già dall’art. 209 Prog. c.p.p. 1978. 
Criterio che poggia sull’eziologia patologica degli aspetti ed 
elementi della personalità del reo di cui il reato ha costituito 
la manifestazione sintomatica.
4.4 La perizia criminologica.
L’interpretazione sistematica del combinato disposto ri­
sultante dagli articoli del progetto sinora citati e degli artt. 
88 ss., 133 e 203 c.p. in aderenza anche ai lavori della com- 

---

134
CAPITOLO QUARTO
missione, — e parlamentari della legge delega —, permetta 
di avere un quadro chiaro della perizia criminologica.
La perizia criminologica difatti nelle sue finalità fonda-1 
mentali dovrebbe essere diretta a costituire uno strumentai 
processuale incentrato sull’effettivo giudizio e valutazione! 
della personalità dell’imputato11, assolutamente non astretto^ 
negli angusti limiti dell’accertamento dell’imputabilità, — 
che anzi ne costituisce il presupposto —, affiancandosi pa^ 
rallelamente alla perizia psichiatrica e non potendo sovrap^ 
porsi con l’oggetto tipico di questa. Il fatto che la scelta del| 
perito possa orientarsi, — ancora una volta preferenzialmen-1 
te —, non solo nei confronti degli specialisti in criminologiàf 
ma anche dei medici specialisti in psichiatria e psicologia^ 
non incide sulla natura e le finalità della perizia criminolo-i 
gica in base a due ordini di considerazioni. 
<
11 Rei. prog. prel. p. 188.
Innanzitutto il prevalente approccio clinico consacrato: 
peraltro nell’art. 80 della L. 26 Luglio 1975 n. 354, il quale; 
al comma 3°, per le attività di osservazione e di trattamento, 
indica nei professionisti esperti in psicologia, servizio so­
ciale, pedagogia, psichiatria e criminologia clinica, le per­
sone cui affidarne l’esecuzione da parte dell’amministrazione 
penitenziaria.
In secondo luogo lo specialista in criminologia garanti­
sce quell’interdisciplinarietà e quella visione unitaria della 
personalità dell’individuo e dunque una mediazione tra 
l’indirizzo clinico, psicologico e sociologico, con la consi­
derazione della contestualità socio-ambientale del reato. 
Nonostante ciò, considerata la precipua multidimensionalità 
e polifunzionalità dell’esame della personalità, è parso op- 11
 

---

LA RIFORMA DEL PROCESSO PENALE 1974-78
135
portuno alla commissione redigente rimettere alla discrezio­
nalità del giudicante, — in aderenza al caso concreto — la 
selezione delle fonti del proprio convincimento, spaziando in un 
ampio spettro sia sotto il profilo dell’acquisizione dei dati che 
può avvenire a mezzo della polizia giudiziaria, dei servizi sociali 
e del perito, sia sotto il profilo delle valutazioni utili alla deci­
sione, con l’articolazione triplice della perizia sull’imputato. H 
giudice appare comunque sempre il vero demiurgo del processo. 
Anche aldilà della riconosciuta utilità degli apporti tecnici e 
scientifici nell’ambito della capacità a delinquere e della peri­
colosità sociale, egli rimane comunque l’unico artefice della 
decisione. Pertanto qualora ad esempio gli elementi socio­
ambientali risultino già acquisiti, in ragione della celerità e 
della massima esemplificazione del processo, sarebbe vera­
mente incoerente configurare rigidamente la perizia crimi­
nologica, essendo sufficiente l’esame e la valutazione psi­
cologica dell’imputato in sede peritale, rimanendo poi 
compito del giudice un giudizio globale finale12.
12 Pisapia G. D., La perizia criminologica e le sue prospettive di re­
alizzazione, Riv. dir. it. proc, pen., 1980, pp. 1024 ss..
La preferenza accordata comunque al criminologo indica 
che, in ogni caso, la valutazione, sotto il profilo della idoneità alla 
rieducazione, o risocializzazione in funzione preventiva della 
recidiva, implica anche una visione ed un profilo tratta­
mentale, insito nel giudizio criminologico della personalità. 
Questo sia ai fini dell’individuazione della pena che della 
pericolosità sociale, sebbene in tal caso l’utilità appare li­
mitata dall’elezione legislativa della fase esecutiva quale sede 
privilegiata degli interventi sul reo, — e specificatamente 
penitenziaria —, effettuata con la L. n. 354/76 già citata.

---

136
CAPITOLO QUARTO
La conferma della ricercata massima flessibilità e dutti­
lità operativa della perizia criminologica si riscontra anche 
nella rimessione alla discrezionalità del giudice del momento 
di esperimento della perizia criminologica, la cui modulazio­
ne e scansione oggettiva e temporale può variare in accordo 
alle esigenze del caso concreto.
Senza escludere l’ammissibilità della perizia in un momento 
anteriore in effetti l’art. 518 del progetto statuisce che la perizia 
criminologica può essere ordinata, disponendo all’uopo la ria­
pertura del dibattimento, allorché esistano prove sufficienti per 
dichiarare la responsabilità penale dell’imputato e sia necessario 
approfondire l’indagine sulla sua personalità. L’esclusione dello 
sbarramento con riferimento ad un momento anteriore deriva 
sostanzialmente dal combinato disposto con la direttiva di cui 
al punto 9 art. 2 della legge delega del 1974 che esplicita­
mente riporta l’esperimento della perizia sulla personalità ad 
ogni stato e grado del giudizio.
Ciò pone ovviamente un insuperabile impedimento al­
l’accoglimento della scansione bifasica del processo nel Pro­
getto del 1978. L’opzione bifasica postula che l’assunzione 
del parere criminologico allo scopo della determinazione 
della pena sia successiva all’accertamento della responsabili­
tà dell’imputato, quindi ad una condanna nel merito. Con­
seguentemente la sede esclusiva dell’assunzione del parere 
criminologico non potrebbe essere che quella post-dibatti­
mentale, anzi precisamente non solo dopo la chiusura del 
dibattimento, ma effettivamente dopo una pronuncia sul 
merito dell’accusa.
La preoccupazione della commissione nella ambigua 
formulazione dell’art. 518, che non esclude esplicitamente 
l’ammissione della perizia criminologica nell’istruttoria, né vi 
è altra norma in tal senso, ma comunque ne disciplina 

---

LA RIFORMA DEL PROCESSO PENALE 1974-78 
137
l’assunzione espressamente per la fattispecie post-dibattimenta­
le è di evitare un ricorso generalizzato alla perizia criminologica, 
cercando di limitarlo per fatti e soggetti di particolare rilevanza 
criminologica una volta che risultino accertati fatti e responsa­
bilità13 e trova eco nelle critiche rivolte al progetto sul punto14.
15 Rei. prog. prel. p. 189.
14 Confronta Pannain B. - Albino N. - Pannain N., Il giudizio tec­
nico sulla personalità dell’imputato, Arch, pen., 1987, pp. 113 ss.; Pi­
sapia, cit., p. 1031; Canepa G., Prospettive in tema di perizia criminolo­
gica, in Atti del XXVII Convegno internazionale di medicina legale e 
delle ass.ni, pp. 402 ss.; Bandini, ibidem, p. 415, favorevole invece De 
Fazio - Luberto - Galliani, La perizia criminologica e la valutazione della 
pericolosità, Riv. it. med. leg., 1982, pp. 55 ss..
15 Unica voce autorevole in contrario è rappresentata da Gianniti, 
cit., pp. 255 ss., il quale sostanzialmente ripropone con taluni correttivi 
e secondo un maggior articolato la soluzione e l’ibridismo proprio del 
progetto del 1978.
In realtà, qualora la perizia criminologica sia anticipata 
all’istruttoria, sussiste il pericolo del pregiudizio che può 
instaurarsi ai fini del convincimento del giudice relativo alla 
responsabilità penale dell’imputato, attraverso la conoscen­
za, — anteriore rispetto alla decisione sull’oggetto dell’im­
putazione —, di tutte quelle informazioni bio-socio-psicolo­
giche assunte nell’esame della personalità. Stante il principio 
della presunzione di non colpevolezza qualunque intervento 
di portata invasiva nella sfera personale dell’imputato cer­
tamente costituirebbe una lesione dei diritti umani della 
persona e sarebbe pertanto inaccettabile.
In realtà, benché rifiutata dal legislatore delegante, ma 
riproposta nell’art. 518 Prog. 1978, ambiguamente quasi fra 
le righe, per non incorrere nel contrasto con il punto 9 
dell’art. 2 della legge delega del 1974, la soluzione del pro­
cesso bifasico appare certamente come la più appropriata, 
come verrà maggiormente chiarito nel prosieguo15.

---

---

Parte Seconda
INVOLUZIONE

---

---

CAPITOLO QUINTO
LA LEGGE DELEGA, IL PROGETTO PRELIMINARE 
E DEFINITIVO
Sommario: 5.1 La legge delega del 1987 - 5.2 II progetto preliminare ed 
il progetto definitivo del nuovo codice.
5.1 La legge delega del 1987.
In data 31 Ottobre 1979 decade definitivamente la pro­
roga stabilita dalla legge 1 Agosto 1978 n. 438 per l’esercizio 
della delega della legge 3 Aprile 1974 n. 108 ed è contestual­
mente presentato dal Ministro di Grazia e Giustizia Sen. 
Moriino un disegno di legge per l’emanazione del nuovo 
codice di procedura penale che sostanzialmente riprende la 
legge delega del 1974, ma ne prospetta l’esigenza di una 
ulteriore discussione ed approfondimento. Si avvia così il 
ripensamento delle linee portanti del processo penale ed il 
tormentato, caratterizzato da alterne vicende, e complesso 
iter legislativo sfociato nella legge delega 16 Febbraio 1987 
n. 81, poi definitivamente tradottosi nell’attuale vigente co­
dice di procedura penale1. Dopo la presentazione di una 
1 Vedi Conso G. - Grevi V. - Neppi Modona G., Il nuovo codice di 
procedura penale dalle leggi delega ai decreti delegati, Cedam, Padova, 
1989, Vol. II, pp. 3 ss., e per una efficace sintesi: Gianfrotta F., Com­
mento sub art. 220, in Commento al nuovo codice di procedura penale, 
coordinato da M. Chiavano, 1990, pp. 575 ss.; Carulli N. e Dalia A. A., 
Le nuove norme sul processo penale, Napoli, 1989; Magaraggia A., 1 
principi per il nuovo processo penale secondo i lavori parlamentari delle 
legge delega, Cedam, Padova, 1988.

---

142
CAPITOLO QUINTO
serie di disegni e proposte di legge nella IX legislatura si 
giunge al testo unificato approvato in data 18 Luglio 1984 
dall’Assemblea della Camera dei Deputati con il titolo 
“Delega legislativa al Governo della Repubblica per l’ema­
nazione del nuovo codice di procedura penale”, trasmesso al 
Senato il 3 Agosto 1984. In esso al punto 10, che sostituisce 
il precedente punto n.9 della legge delega del 1974, si 
mantiene l’impostazione incentrata sull’effettivo giudizio 
sulla personalità dell’imputato e strumentalmente si conti­
nua a prevedere l’acquisizione di elementi che permettano al 
giudice una compiuta conoscenza del soggetto, in ogni stato 
e grado del giudizio di merito e in contraddittorio, con la 
esclusione di informazioni generiche e di voci correnti nel 
pubblico. Ciò a fronte però della espunzione dal successivo 
punto n.ll, corrispondente al precedente n.10 della legge 
delega del 1974, e perciò di qualunque riferimento alla 
triadica ripartizione degli accertamenti di natura peritale 
aventi ad oggetto la persona dell’imputato.
Apparentemente non è chiuso lo spiraglio all’introdu­
zione della perizia criminologica quantomeno a livello di 
direttiva; è comunque previsto il riordinamento dell’istituto 
della perizia al fine di assicurare la più idonea competenza 
tecnica e scientifica dei periti accanto al postulato dell’ef­
fettivo giudizio sulla personalità, trasfuso senza soluzione di
Per avere esatta contezza dei lavori parlamentari è comunque utile 
consultare: Camera dei Deputati, Segreteria Generale (Ufficio Stampa e 
pubblicazioni), Il nuovo codice di procedura penale - Lavori preparatori 
della legge delega 16 febbraio 1987, n. 81; Senato della Repubblica e 
Camera dei Deputati, Pareri della Commissione parlamentare istituita ai 
sensi dell’articolo 8 della legge 16 febbraio 1987 n. 81 per il parere al 
Governo sulle norme delegate relative al nuovo codice di procedura pe­
nale, Roma s.d., 1990.

---

LA LEGGE DELEGA, IL PROGETTO PRELIMINARE E DEFINITIVO
143
continuità nel testo elaborato dal comitato ristretto della 
Commissione Giustizia del Senato nel gennaio 1986. Testo 
successivamente approvato dalla Commissione Giustizia 
stessa nel novembre 1986, con la sola esclusione delle in­
formazioni non attinenti alle imputazioni; modifica opina­
bile perché ritenuta in realtà pregiudicante un compiuto 
esame della personalità dell’imputato2. Già però nel testo 
approvato dall’assemblea del Senato è completamente estro­
messo il riferimento all’effettivo giudizio sulla personalità 
con la soppressione del punto n.10 dell’art. 2, ed anche nel 
successivo testo approvato dalla Commissione Giustizia 
della Camera dei Deputati in data 27 Gennaio 1987, fino al 
testo definitivo della legge delega 16 Febbraio 1987 n. 81.
2 Vedi relazione Sen. Coco in Conso - Grevi - Neppi Modona, cit., 
pp. 271 ss..
’ V. Gianfrotta F., cit., pp. 576 ss. e Pisani, Una nuova psicologia 
giuridica per un nuovo codice di procedura penale, in La psicologia per 
un nuovo processo penale, a cura di Luisella De Cataldo Neuburger, 
Cedam, Padova, 1987, pp. 207 ss..
Nei lavori preparatori e vicende parlamentari della legge 
delega del 1987, insomma cresce d’intensità certamente un 
palese ostracismo alla perizia criminologica3. Ostracismo 
icasticamente compendiato nelle parole del Sen. Gallo, nel 
commento all’emendamento dal medesimo presentato con 
altri all’assemblea del senato nella IX legislatura. Egli con­
sidera la previsione di un effettivo giudizio sulla personalità 
dell’imputato e conseguentemente di perizie o comunque di 
esami tecnici a sfondo psicologico addirittura «un vero e 
proprio mezzo di persecuzione del soggetto che viene ad 
essere il destinatario di certe forme di indagine, con la 
possibilità altresì di dare adito alla violazione di diritti co­

---

144
CAPITOLO QUINTO
stituzionalmente garantiti»4. Critica certamente molto dura e 
radicale ed a quanto pare condivisa dall’assemblea essendo 
stato l’emendamento approvato.
4 Maga raggi a A., I principi per la riforma del processo penale, Ce­
dam, Padova, 1988, p. 114.
5 Vedi Pannain B. - Albino M. - Pannain M., Il giudizio tecnico sulla 
personalità dell’imputato dal divieto del c.p.p. 1930 a quello del 1988, in 
studi in memoria di Remo Pannain, Arch, pen., 39 (14 m s), p. 10134, 
1987, num. spec., Napoli, 1988.
Nonostante le perplessità ed i dubbi emersi nei confronti 
della precedente disciplina prevista dal progetto, anche a 
causa della revisione nell’ideologia del trattamento e dei 
profili problematici per la sua pratica attuazione, messi in 
luce nel corso degli anni ’70 e ’80 anche in sede interna­
zionale5, in realtà la legge delega lascia ampia libertà e di­
screzionalità al Governo. L’alternativa rimasta aperta è tra la 
specifica previsione della perizia criminologica, la reintegra­
zione del divieto o l’adozione di altra soluzione di mediazio­
ne, grazie al residuo punto n. 10 dell’art. 2 il quale esige 
semplicemente il riordinamento dell’istituto della perizia, 
attraverso l’assicurazione della più idonea competenza tec­
nica e scientifica dei periti.
L’unico cenno che può riscontrarsi ad un giudizio sulla 
personalità è contenuto al punto 96 dell’art. 2, in cui viene 
richiesto ai fini dell’applicazione, dell’esecuzione o della 
revoca delle misure di sicurezza un effettivo giudizio sulla 
personalità, relegando tale esame ed accertamento alla fase 
dell’esecuzione con la competenza della magistratura di 
sorveglianza. Non se ne può in ogni caso dedurre una 
esclusione, in effetti non esplicitata, della perizia crimino­
logica nel giudizio di cognizione.

---

LA LEGGE DELEGA, IL PROGETTO PRELIMINARE E DEFINITIVO
145
La redazione del Progetto preliminare e definitivo, sulla 
scia di alcune critiche e riserve così efficacemente sintetiz­
zate nel pensiero del Sen.Gallo, rappresenta la vera battuta 
d’arresto nel cammino evolutivo dei rapporti tra scienza e 
processo penale, invertendone drasticamente il cammino 
evolutivo. Nonostante che la criminologia sia ormai una 
scienza autonoma e dotata di un solido statuto epistemolo­
gico6, ed altresì di una vastissima esperienza applicativa nei 
paesi di common law nell’area delle sanzioni alternative alla 
detenzione7, dimostrandosi utile e sufficientemente attendi­
bile, al di là delle opportune riserve e di un auspicabilmente 
accorto e prudente uso degli strumenti apprestati e delle 
cognizioni raggiunte; nonostante che l’art. 133 c.p. attenda 
da oltre mezzo secolo la sua effettiva applicazione a mezzo 
del suo complemento in sede processuale per fondare un 
sistema penale finalmente moderno e forse efficiente; no­
nostante che la progressiva espansione dell’utilizzazione 
processuale della scienza, — anche nell’ordinamento giuri­
dico italiano malgrado tutto —, si sia evoluta attraverso un 
sinora progressivo ed inarrestabile trend dell’istituto della 
perizia nei suoi contenuti e forme8, di cui il Progetto del 
6 Vedi infra, Introduzione p. 1 ss..
7 Confronta ancora infra Parte III, cap. Vili per il modello anglo­
sassone ed il cap. IX per il modello statunitense.
8 Comunque improprio, almeno per quanto riguarda proprio la 
perizia criminologica. Per le ragioni che saranno illustrate nel prosieguo 
non si ritiene la perizia, quale mezzo di prova, l’idoneo e corretto 
strumento processuale da predisporre per l’utilizzazione del parere 
criminologico nel processo penale. Da questo punto di vista comunque 
l’evoluzione giuridica della perizia non ha un mero valore storico, ma 
fornisce una utile indicazione e delucidazione dei problemi e delle so­
luzioni attinenti all’utilizzazione processuale di una scienza, particolar-

---

146
CAPITOLO QUINTO
c.p.p. del 1978 rimane lo zenith} nonostante tutto ciò è stata 
in realtà mancata l’occasione preparata da tale Progetto e 
lasciata aperta dalla legge delega del 1987.
5.2 II progetto preliminare ed il progetto definitivo del nuovo 
codice.
Il progetto preliminare del nuovo codice di procedura 
penale all’art.220, disciplinante l’oggetto della perizia, deter­
mina i limiti di ammissibilità senza alcuna preclusione og­
gettiva. La perizia è ammessa ogni qualvolta sopravvenga 
l’esigenza di svolgere indagini ed acquisire valutazioni che 
richiedano precise competenze tecniche, scientifiche o arti­
stiche. Il sistema rimane dunque aperto ad una perizia sulla 
personalità affidando alla discrezionalità del giudice di fis­
sarne l’ambito e la finalità. Non vi è alcun commento od 
indicazione di sorta nella relazione al progetto9.
In applicazione del principio interpretativo ubi lex vo- 
luit, dixit e dal raffronto con l’art. 314 comma 2° c.p.p. 1930 
si deve necessariamente dedurre infatti la piena ammissibi­
lità di una perizia che si indirizzi in modo globale o parziale 
ad un esame della personalità dell’imputato, contrariamente 
a quanto sostenuto nella relazione al progetto definitivo che 
invece del tutto surrettiziamente stima implicita nel combi­
nato disposto della legge delega di cui all’art. 2 nn. 10 e 96 
mente delicati nel caso di una scienza così peculiare quale la crimino­
logia, afferente appunto la stessa personalità del reo.
9 Vedi Rei. prog. prel., in Lex, Legislazione Italiana, Le relazioni al 
nuovo codice di procedura penale, Utet, 1988, pp. 448 ss..

---

LA LEGGE DELEGA, IL PROGETTO PRELIMINARE E DEFINITIVO
147
l’esclusione della perizia psicologica negli stessi termini pre­
visti dal previgente art. 314 comma 2° c.p.p. 193010. Effet­
tivamente il progetto definitivo sulla base di tali considera­
zioni ha esplicitato chiaramente e tassativamente il divieto 
giungendo alla riconferma parola per parola della disciplina 
preclusiva prevista dal codice Rocco.
10 Conso - Grevi - Neppi Modona, «A, Vol. V, p. 24 e vedi Rei. 
Prog. de£. in Lex, Legislazione Italiana, Le relazioni, cit., p. 669.

---

---

CAPITOLO SESTO
IL SISTEMA PROCESSUALE PENALE VIGENTE
Sommario: 6.1 La perizia nel diritto processuale penale vigente: la na­
tura giuridica - 6.2 La ammissibilità della perizia “criminologica” nel 
vigente codice di procedura penale - 6.3 Le discrasie ed i dubbi di 
legittimità costituzionale.
6.1 La perizia nel diritto processuale penale vigente: la natura 
giuridica.
Preliminarmente occorre esaminare la natura giuridica 
della perizia così come definitivamente accolta e riconosciu­
ta dal nuovo codice, a prescindere poi dalla concreta disci­
plina normopositiva della perizia criminologica. Il problema 
di fondo che dovrebbe essere affrontato prima di valutare 
l’opinabilità del divieto di perizia psicologica, reintrodotto 
dall’art. 220 comma 2° c.p.p., è l’idoneità dello strumento 
processuale della perizia ai fini dell’accertamento della per­
sonalità dell’imputato, della capacità a delinquere e della 
pericolosità sociale, in funzione sussidiaria ed ausiliaria alla 
decisione giudiziale scaturente dagli artt. 133 e 203 c.p.. La 
questione è particolarmente delicata ed attuale nell’ipotesi di 
una tracimazione delle prerogative della magistratura di 
sorveglianza in materia di misure alternative alla detenzione, 
con uno spostamento dall’attuale sede esecutiva della pena 
al giudizio di cognizione, secondo la prospettiva dell’ultimo 
progetto di riforma del codice penale1. 1
1 II testo del progetto e la relazione sono pubblicati in Documenti

---

150 
CAPITOLO SESTO 
:!
■f
Si è già avuto modo di riportare l’obiezione critica se-i 
condo cui oggetto di una prova può essere esclusivamente^ 
un fatto e non una qualità, implicando altrimenti una lesion® 
del principio di stretta giurisdizionalità2. La capacità a de-] 
linquere e la pericolosità sociale, come pure la personalità^ 
non potrebbero pertanto essere oggetto di una verifica e d| 
un accertamento non integrando di per sé un fatto untano^ 
dunque un comportamento materialmente ed empiricamen­
te determinato, dal quale semmai sono solo dedotte ed ar-- 
gomentate. A ciò si aggiunga che effettivamente il dibattito; 
ed il contrasto sulla natura giuridica della perizia ha radici; 
antiche3. 
;
Particolarmente per quanto attiene alla perizia crimino­
logica non pare dunque condivisibile il giudizio espresso 
nella relazione al progetto preliminare del c.p.p. 1930, — il 
quale per la prima volta ha optato per una decisa scelta di 
campo, annoverando espressamente la perizia tra i mezzi dì 
prova —, sulla base del rilievo che la sussunzione dell’attività 
processuale peritale nell’una o nell’altra categoria logico si­
stematica non comporta «apprezzabili conseguenze pratiche»4.
Giustizia, 1992, Fase. 3, Quaderni dell’indice penale, a cura di Mario 
Pisani, n. 9, Cedam, Padova, 1993. La Commissione Ministeriale nomi­
nata in data 8 Febbraio 1988, presieduta dal prof. Antonio Pagliaro 
all’art. 42 n. 7 ha recuperato alcuni contenuti delle attuali misure alter­
native demandandone l’applicazione al giudice di merito e definendole 
“sanzioni sostitutive” quali la semidetenzione, la detenzione saltuaria, 
gli arresti domiciliari, la libertà controllata, il lavoro di utilità sociale.
2 Ferrajoli, Diritto e ragione, cit., p. 817.
3 Per una sintesi delle diverse posizioni cfr. Virotta, cit., pp. 94 ss. 
e Corso P., Periti (Dir. Proc. Pen.), Enc. del dir., Giuffré, Milano, 1983, 
p. 92 s..
4 Vedi Rei. prog. prel., in Lex, cit., 448 e Corso, cit., p. 93.

---

IL SISTEMA PROCESSUALE PENALE VIGENTE
151
Il problema si articola su molteplici piani e profili pro­
blematici sottostanti all’inserimento della perizia criminolo­
gica nel sistema delle prove.
Non si è mai dubitato in verità di adottare lo strumento 
processuale della perizia per far sì che trovino ingresso nelle 
fonti del convincimento i dati e le informazioni sulla per­
sonalità dell’imputato intesa nella sua struttura bio-psico- 
sociale da un versante, e dall’altro le valutazioni inerenti 
all’esame della personalità, proiettate nel futuro quale pro­
babilità o possibilità di commissione di ulteriori reati, a se­
conda che si adotti il fuoco prospettico, — rispettivamente 
—, della capacità a delinquere5 o della pericolosità sociale,
5 Vedi infra Parte I, cap. Ili, par. 3.1 e 3.4 e riferimenti bibliografici 
ivi citati. Giova ricordare in questa sede comunque che la capacità a 
delinquere secondo l’art. 133 c.p., ha sempre integrato unanimamente 
«un giudizio sulla responsabilità personale dell’autore, che ha per og­
getto lo studio della sua personalità, quale si è manifestata nell’azione 
criminosa» (così recentemente Santaniello G. - Maruotti G., Manuale di 
diritto penale, Giuffré, Milano, 1990, p. 702 s.). In effetti in dottrina non 
si è mai dubitato che l’art. 133 c.p. importi un giudizio «sulla personalità 
del reo, di cui costituisce [appunto N.d.A.] una caratteristica» (ancora 
così efficacemente Santaniello - Maruotti, cit., p. 704). È stato già evi­
denziato infra, partendo da tale premessa e tenendo ben distinta la 
personalità globale del reo da tale sua qualità non coincidente con essa, 
come la capacità a delinquere, secondo l’opinione preferibile ed ormai 
generalmente accettata, abbia una duplice dimensione proprio in con­
nessione alla finalità della determinazione della pena cui si indirizza. 
Una dimensione che potrebbe definirsi "statica”, che ha riguardo al 
valore sintomatico della condotta rapportata al contesto globale della 
sua personalità, ed una "dinamica” «consistente nell’attitudine, poten­
zialmente anche se non necessariamente rivolta anche al futuro, a 
commettere delitti» (Nuvolone, Pena - dir. pen., in Enc. dir., Voi. 
XXXII, Milano, 1983, pp. 805 ss.), corrispondenti la prima ad una 
funzione retrospettivo-retributiva, poiché contribuisce quale criterio 
della determinazione della pena a graduare la responsabilità, e la secon- 

---

152
CAPITOLO SESTO
in sede di applicazione altresì rispettiva della pena e delle 
misure di sicurezza. La problematicità dell’assunto si riflette^ 
poi ulteriormente sulla struttura stessa del processo, una,' 
volta ammesso il parere criminologico, dovendosi procedere 
ad una opzione, nell’alternativa monofasica o bifasica6,, 
qualora si ritenga coerente con un moderno sistema penale 
una collocazione dell’indagine e del giudizio criminologico 
in sede di cognizione.
Infine ma non ultime sorgono le considerazioni derivanti 
dalla tutela dei diritti costituzionali alla privacy e della pre­
sunzione di non colpevolezza oltre che dalla pregiudizialità 
afferente il giudizio sulla responsabilità7.
da ad una funzione prognostico-preventiva, appunto quale probabile 
attitudine alla commissione di ulteriori reati (Mantovani, Diritto penale, 
cit., pp. 587 ss.).
6 Nell’accezione chiarita infra (vedi Introduzione) della opzione 
bifasica quale separazione tra giudizio sul fatto e la responsabilità e 
giudizio di determinazione della pena incentrato sulla personalità del­
l’autore. In una seconda accezione, anche comunemente utilizzata, sta al 
contrario ad indicare semplicemente l’articolazione del processo in fasi 
quali la fase delle indagini preliminari e la fase del giudizio, caratte-, 
rizzate da atti aventi valenza e finalità diverse. Vedi in ordine all’evi- 
denziata differenza: Camassa P., Il processo bifase per una giustizia 
moderna, Riv. pen., 1970, p. 1, p. 640; Conso G., Prime considerazioni 
sulla possibilità di dividere il processo penale in due fasi, Riv. di dir. e 
proc, pen., 1968, p. 706; Lopes G., La divisione del processo penale in 
due fasi, Arch, pen., 1969, 1, p. 180; Lupo E., Il principio della separa­
zione delle fasi, Cass. pen., p. 1572; Santucci G., La divisione del pro­
cesso in due fasi, Arch, pen., 1968, 1, p. 278.
7 In particolare vedi Amodio, Perizia e consulenza tecnica nel quadro 
probatorio del nuovo c.p.p., Cass. pen., 1989, pp. 157 ss..
Sulla presunzione di non colpevolezza, e la sua realizzazione nel 
processo penale è utile confrontare il fondamentale contributo di Illumi­
nati G., La presunzione d’innocenza dell’imputato, Zanichelli, 1976 e del 
medesimo Autore, voce Presunzione di non colpevolezza, in Enc. giur.,

---

IL SISTEMA PROCESSUALE PENALE VIGENTE
153
Il quesito della natura giuridica della perizia si impone in 
quanto anche il nuovo codice di procedura penale accoglie 
acriticamente la medesima soluzione del codice del 1930, 
probabilmente ritenendolo al pari del primo una questione 
di portata squisitamente dogmatica e teoretica. Nel passato 
le posizioni espresse sono state alquanto numerose spazian­
do molto: consulenza in funzione di cooperazione all’attività 
giudiziaria; dichiarazione utile per la valutazione di un ele­
mento di prova; intermediazione funzionale all’oggetto di 
prova; assistenza tecnica di ricerca della prova. Si è qualifi­
cato così il perito ora come organo di prova, ora come co- 
giudice o giudice tecnico e così via8. Sostanzialmente poi 
l’attenzione della dottrina si è accentrata in materia di natura 
giuridica della perizia sulla dicotomia tra mezzo di prova e 
mezzo di valutazione della prova9. Il fulcro della questione è 
che sebbene spetti al perito offrire al giudice valutazioni 
tecnico-scientifiche, — ed ora artistiche —, su fatti o circo­
stanze che postulino conoscenze di tipo specialistico, è vero
Treccani, Vol.XXIV, 1991 e poi altresì O. Dominioni, La presunzione 
d’innocenza, in La parti nel processo penale. Profili sistematici e problemi, 
Milano, 1985, p. 254; Micali G., La presunzione d’innocenza dell’im­
putato e l’art.27 della Costituzione, Giur. it., IV, p. 205. Sul rapporto 
invece tra diritti costituzionali fondamentali e processo penale vedi a 
solo titolo esemplificativo, oltre alla bibliografia già citata: Chiavano M., 
Processo e garanzie della persona, Giuffré, Milano, 1984; Id., La Riforma 
del processo penale, Utet, 1990; Conso G., Riforma del processo e diritti 
dell’uomo, in Eloq. 1968, p. 9; Riccio G. - De Caro A. - Marotta S., 
Principi costituzionali e riforma della procedura penale, Sei, Napoli, 1991.
8 Vedi Virotta, cit., pp. 94 ss.; Corso P., cit., pp. 92 ss.; Borettini, 
La perizia nel processo penale, Cedam, Padova, pp. 11 ss. ed autori e 
bibliografia ivi citati.
9 Corso, cit., p. 93.

---

154 
CAPITOLO SESTO
‘S
altresì che «in tal senso egli non proverebbe alcunché, ma si 
limiterebbe», — appunto —, «a valutare tali fatti o circo­
stanze che (esse sì) rientrano nell’alveo della prova dei fatti 
per cui è processo»10 11
.
10 Così il commento direttamente al nocciolo del problema sub Art. 
220, Codice di procedura penale esplicato, collana diretta da F. del Giu­
dice, Esselibri, 1996, p. 262.
11 Ubertis G., La prova penale, Utet, 1995, p. 1, che a sua volta trae 
la citazione cui aderisce da Micheli G.A., «Jura novit curia», Riv. dir. 
proc., 1961, p. 579.
12 Così Ubertis, ibidem.
Primariamente occorre osservare che la perizia, comun­
que la si concepisca, non consente di poter superare quello 
che si potrebbe chiamare a ragione un suo vizio originario, 
per la natura stessa ontologica e materiale delle attività che 
la caratterizzano, e dunque per gli atti in cui si concretizza. 
Vizio fondante il dilemma che ha perpetrato nel tempo la 
sua sussunzione nelle contrapposte categorie dei mezzi di 
prova o dei mezzi di valutazione della prova, poli dialettici 
della questione.
Il diritto positivo senza ombra di dubbio «àncora fer­
mamente la nozione della prova a quella di fatto, di acca­
dimento storico, dalla cui dimostrazione l’una o l’altra delle 
parti intendono trarre determinate conseguenze»11, come è 
confermato «dall’art. 187 c.p.p., il quale (forse in maniera 
più didascalicamente ovvia che normativamente efficace)» 
individua l’oggetto della prova con espresso e chiaro rife­
rimento ai “fatti”12. Allo stato non si può negare che il 
mezzo di prova è un ente rappresentativo del fatto da 
provare, ossia oggetto della prova, e dunque distinguendosi 
un factum probans da un factum probandum oggetto a sua 

---

IL SISTEMA PROCESSUALE PENALE VIGENTE
155
volta della decisione, al cui accertamento è finalizzato il 
processo. Il factum probans o mezzo di prova è il «“fatto 
rappresentativo”, che consente la verifica del fatto, ipotizzato 
quale oggetto di prova, ...e perciò “da rappresentare” nel 
processo», mentre il factum probandum, è il “fatto da rap­
presentare”1* indicato nel tema di prova ed alla cui verifica è 
destinato il primo attraverso l’identità con il fatto rappresen­
tato quale risultato del procedimento probatorio.
Effettivamente ci si trova immediatamente dinanzi alla 
necessità di coordinare tale concetto con la duplice diffe­
renziazione ontologica dell’attività peritale che si distingue 
per esplicita previsione normativa in indagini e valutazioni 
(art. 220 comma 1° c.p.p.).
Per quanto attiene al profilo delle indagini non vi sa­
rebbe una soverchia difficoltà in quanto, perché in possesso 
degli strumenti e delle cognizioni specialistiche necessarie, il 
perito provvede a percepire un fatto, altrimenti general­
mente non appercebile, il quale integra un factum probans, 
non ha importanza sia a sua volta direttamente o mediata­
mente rappresentativo di un factum probandum14, secondo 
una concatenazione logica e causale. Il problema risiede 
nella “valutazione” ossia qualora il perito proceda ad un 
giudizio inferenziale sulla base di criteri tecnico-scientifici di 
determinati fatti acquisiti.
” Siracusano D., Le prove, in Siracusano D. - Galati A. - Tranchina 
G. - Zappala E., Diritto procesuale penale, Vol. II, Giuffrè, Milano, 
1996, p. 338.
14 E una delle «numerose e spesso inutili classificazioni del feno­
meno probatorio la distinzione tra prove dirette e prove indirette, a 
seconda che le stesse si riferiscano, o non si riferiscano, immediatamente 
al thema probandum principale» (Grevi V., Prove, in Profili del nuovo 
codice di procedura penale, Cedam, 1996, p. 238).

---

156
CAPITOLO SESTO
Il factum probandum, nel processo penale, per sua natu­
ra, essendo proiettato e situato nel passato, è insuscettibile 
di diretta conoscenza da parte del giudice, pertanto al fine 
del suo accertamento è appunto necessaria la predisposizio­
ne di strumenti di conoscenza in base ad un preciso modello 
metodologico. Il fine dell’indagine probatoria, qualunque sia 
il mezzo impiegato, è precisamente «accertare se il fatto 
storico trasfuso nell’imputazione è accaduto»15.
15 Così Perchinunno V., Le prove, in Pisani M. - Molari A. - Per­
chinunno V. - Corso P., Manuale di procedura penale, Monduzzi, 1994, 
p. 226. Naturalmente il fatto storico trasfuso nell’imputazione è solo 
uno dei profili dell’indagine probatoria, in qualità di fatto principale 
accanto ai fatti secondari. Per una ulteriore distinzione dei fatti oggetto 
del thema probandum, confronta anche Ubertis, cit., pp. 8 ss..
16 Come detto nella nota precedente è bene avvertire che è possibile 
tracciare una nozione in senso lato ed una in senso stretto del thema 
probandum. Nel primo caso si può intendere come comprensivo «del­
l’insieme delle proposizioni rappresentative del fatto giuridicamente 
rilevante e concernenti perciò non solo il fatto principale, cioè il refe­
rente “storico” cui si connette la domanda e che integra la fattispecie 
astratta reputata ad esso confacente, ma anche singolarmente i fatti 
primari, ed in quanto utili alla decisione i fatti semplici: vedi Ubertis G., 
cit., p. 9 s..
17 Già Florian, cit., pp. 97 ss..
Approfondendo maggiormente la questione i mezzi di 
prova sono fatti, acquisiti al processo a mezzo del procedi­
mento probatorio, dotati di rappresentatività in relazione al 
tbema probandum16 ovvero strumenti di acquisizione della 
conoscenza del fatto oggetto del processo, ed oggetto della 
prova, conoscenza per sua natura mediata17. La natura me­
diata della percezione, lato sensu intesa, del fatto sottoposto 
al vaglio giudiziale, comporta innegabilmente un giudizio 
inferenziale, deduttivo od induttivo che assume la veste di 

---

IL SISTEMA PRCXESSUALE PENALE VIGENTE
157
una dimostrazione argomentativa18, sicché comunque in ogni 
caso a prescindere dalla prospettiva assunta19 «il fatto non 
viene mai direttamente accertato nella sua “datità”»20, es­
sendo a ben vedere il factum probandum un mero enunciato 
fattuale di cui si propone assertivamente la esistenza storica. 
La sua forza persuasiva deriva dal criterio epistemologico 
accolto, conformemente al principio del libero convinci­
mento, — assunto nella sua corretta accezione —, ossia 
quale valutazione degli elementi di conoscenza raccolti dal 
giudice attraverso gli strumenti processuali, ovvero i fatti 
rappresentativi e gli elementi materiali nella loro stessa 
rappresentatività, nella loro relazionalità, sulla base di criteri 
e parametri preventivamente enunciati21.
18 Di Lalla, Logica delle prove penali, Jovene, Napoli, 1973, pp. 315 
ss.. L’autore definisce la “prova penale” fondamento della dichiarazione 
giudiziale ogni dimostrazione espletata all’interno di una fase proces­
suale penale, sebbene con riferimento all’esegesi normativa relativa al 
codice del 1930, ma a maggior ragione valida in un sistema ispirato ad 
un modello accusatorio quale l’attuale come tutt’ora, nonostante le 
modifiche intervenute in materia probatoria dall’art. 192 1° co. e 546 co. 
1 lett. e). Sulla concezione argomentativa del libero convincimento nella 
tradizione accusatoria, vedi Nobili, cit., p. 455.
19 Invero nello sviluppo storico del concetto giuridico di prova si 
sono alternate le due prospettive della concezione argomentativa e di­
mostrativa della prova, di cui la prova quale dimostrazione argomentata 
in base ad un criterio di verosimiglianza sembra una accettabile e 
preferibile versione sintetica moderna. Per una diversa soluzione con­
fronta la concezione dialettica probatoria esterna ed interna in Ubertis 
G., cit., pp. 13 ss..
20 Così Ubertis, ibidem.
21 Nobili, Il libero convincimento, cit., pp. 461 ss..
La prova, dunque quale argomentazione e ragionamen­
to, senza perdere la sua essenza dimostrativa, e prescinden­
do dalla logica formale pura, è diretta a giustificare la de­

---

158
CAPITOLO SESTO
cisione, ed è funzionale alla comunicazione ed alla adesione 
alla stessa22. Ciò posto è evidente che la decisione giudiziale 
consta fondamentalmente e passa attraverso l’attribuzione di 
qualificazioni relative alla rappresentatività dei mezzi di 
prova. Da ciò discende la duplice dimensione della perizia 
che non può essere effettivamente assimilata ad un ordinario 
mezzo di prova, consistendo eventualmente anche in una 
valutazione.
22 Perelman Ch., Olbrez-Tyteca, Traile de I’argumentation, Bru­
xelles, 1970, II Ed., (trad. it. Trattato dell’argomentazione, Torino, 
1966).
La perizia come mezzo di prova sopperisce alla necessità 
di acquisire e dunque di percepire fatti di per sè insuscet­
tibili di percezione diretta attraverso le comuni facoltà e 
conoscenze umane, ma attraverso un ulteriore mezzo me­
diato ovvero l’uso di strumenti tecnico-scientifici, postulanti 
il possesso di cognizioni ovviamente specialistiche. Talora 
però è il medesimo valore inferenziale del dato acquisito, — 
rispetto al tbema probandum — che non può essere deter­
minato senza l’ausilio e la conoscenza di peculiari criteri 
tecnici e scientifici e dunque secondo una episteme estrin­
seca alla logica argomentativa strettamente giuridica. In tali 
casi la perizia si compone dunque necessariamente di una 
“indagine”, — sostanziando un mezzo di prova seppure 
strutturato secondo una ulteriore mediazione della perce­
zione, di cui il perito è artefice —, e di una “valutazione” dei 
risultati conseguiti, — in conseguenza della quale però non 
può dirsi un mezzo di valutazione della prova — perché tale 
sarebbe solo ove il perito si limiti a fornire i criteri scientifici 
alla base del giudizio sul valore inferenziale delle informa­

---

IL SISTEMA PROCESSUALE PENALE VIGENTE
159
zioni raccolte. In questo senso effettivamente non può non 
ammettersi che il perito esperisca una attività di prerogativa 
del giudice in quanto fornisce la conclusione stessa sulla 
rappresentatività del fatto, per gli altri mezzi di prova a 
questi demandata e riservata, e la quale sostanzia lo stesso 
accertamento giudiziale23. Compete poi al giudice il recepi- 
mento critico della valutazione probatoria effettuata dal 
perito attraverso l’analisi della correttezza argomentativa. In 
questo senso il brocardo latino judex peritus peritorum non 
consacra il mito dell’onniscienza del giudice24 ma, più 
esattamente, in ragione della valutazione dell’attendibilità 
del dato probatorio offerto, ne riafferma le prerogative 
funzionali nell’ambito della ricostruzione del fatto alla base 
della decisione, appunto fondata sulle prove raccolte e cui è 
preliminare una valutazione appunto dell’inferenza applicata 
ai singoli esperimenti gnoseologici25.
23 La dottrina più recente secondo l’opinione preferibile, ha ben 
presente le conseguenze che derivavano dalla duplice articolazione del­
l’attività peritale riconoscendosi, che, se la funzione qualificante dei 
mezzi di prova è quella di strumenti per l’organo giudicante di cono­
scenza di puri e semplici fatti, la perizia e la sua componente valutativa 
sono estrinseci a tale ambito operativo e sotto questo profilo va con­
siderata quale mezzo di determinazione della prova introducendo una 
valutazione specifica di un elemento di prova. La distinzione però fra 
fatto accertato e valutazione del medesimo conduceva ad escludere la 
natura processuale probatoria della valutazione di dati probanti og­
gettivi in quanto inserita nel sillogismo giudiziale della decisione: Ta­
ormina, Natura giuridica della perizia e riflessi sui poteri di accertamento 
del perito, Foro it., 1972, II, pp. 396 ss..
24 Sebbene non proceda ad un’analisi strutturale della perizia sotto 
il profilo della sua natura giuridica processuale, vedi Introna, Tipologia, 
tecnica e rilevanza probatoria delle perizie medico legali e relazioni alla 
riforma del c.p.p., La med. leg. ed il nuovo c.p.p., 1989, p. 26.
25 Vedi Ubertis, cit., p. 80 ss.. L’autore molto esattamente distingue

---

160 
CAPITOLO SESTO 
|
In definitiva la perizia è un mezzo di prova che quando^ 
non è limitato alla mera acquisizione di dati, comprende in 
sé il giudizio sulla stessa inferenzialità del dato probatorio —-1, 
rispetto al thema probandum —, acquisito dal perito o pre­
esistente, alla luce dei criteri e parametri scientifici coinvolti. 
Giudizio che non può essere demandato al giudice a causa 
della preclusione derivante dalla necessità della specifica 
conoscenza dei predetti criteri tecnici e scientifici, rimanen­
do comunque imperativamente rimesso al giudice nel ri­
spetto delle sue prerogative e della funzione giurisdizionale, 
di aderirvi o meno, ovvero la determinazione della sua forza 
di convinzione, condizionata al suo vaglio critico.
Su tali premesse la peculiarità della perizia si esaurisce 
nell’ambito del procedimento probatorio e dunque nell’ambito 
strettamente processuale dell’accertamento del fatto26.
La disciplina dell’istituto della perizia nel nuovo codice 
in aderenza al nuovo modello processuale è in sintonia, seb­
bene forse non consapevolmente, con tale impostazione ed 
inquadramento teorico e sistematico, essendo inserita nel 
una valutazione dell’inferenzialità, dal singolo elemento in rapporto ai 
diversi mezzi di prova al risultato di prova, rispetto al thema probandum, 
ed una valutazione complessiva, successiva al vaglio dell’inferenza ap­
plicata a ciascuna prova suddetta, «concernente l’utilizzo combinato 
dell’intero patrimonio conoscitivo giudiziale ai fini dell’emissione della 
pronuncia» (Ubertis, cit., p. 83).
26 In questo senso la perizia è stata considerata una dichiarazione 
utile per la valutazione di un elemento di prova ovvero come mezzo di 
valutazione di un dato obiettivo già noto ma non apprezzabile nella sua 
completa dimensione processuale probatoria, trascurando però che non 
può perciò negarsi la natura probatoria della valutazione, introducen- 
dosi una surrettizia distinzione tra procedimento probatorio ed accer­
tamento quale sostanza della decisione. Così invece sinteticamente 
Corso, cit., p. 93.

---

IL SISTEMA PROCESSUALE PENALE VIGENTE
161
Libro III dedicato alle «prove» ed esplicitamente qualificata 
quale mezzo di prova stante la rubrica del titolo IL Dal 
confronto peraltro con l’art. 314 c.p.p. 1930 nella sua for­
mulazione originaria, espressione della rimarcata diffidenza 
nei confronti degli apporti tecnico-scientifici al processo 
penale, trova riscontro nuovamente la scomparsa del requi­
sito della necessarietà introdotto marcatamente invece con la 
riforma del 1955, e dunque pur nella ritenuta sua obbligato­
rietà, un ampliamento dei margini discrezionali dispositivi 
del giudice, sia nella verifica dei presupposti di rilevanza ai 
fini della decisione che di ammissibilità27. Il medesimo am­
bito operativo della norma è esteso alle «specifiche compe­
tenze tecniche» (art. 220 comma 1° c.p.p.), giusto referente 
logico dell’attività di indagine, dando così risalto alle po­
tenzialità strumentali di acquisizione del mezzo peritale.
27 Vedi le osservazioni svolte sub par. 3.3 Cap. Ili, parte I ut supra.
28 Vedi Gianfrotta, cit., p. 573.
29 Vedi Nobili, Commento sull’art. 192, Commento al nuovo codice, 
coordinato da Mario Chiavario, cit., Vol. II, p. 416 e per una precisa 
e compiuta disamina del procedimento probatorio vedi Perchinunno 
V., Le prove, in Pisani - Molari - Perchinunno - Corso, Appunti, cit., pp. 
221 ss..
L’elemento innovativo di maggior rilievo di cui all’art. 
220 comma 1°, ad ogni modo, per quanto premesso, è pro­
prio il riconoscimento esplicito della possibilità che la pe­
rizia si estrinsechi in un’attività valutativa, e di conseguenza 
nel suddetto giudizio inferenziale attinente alla rappresenta­
tività del fatto accertato. Giudizio, pur sottoposto, ut supra, 
all’inespropriabile vaglio critico del giudice nella formazione del 
convincimento, rimarcato ed imposto dall’art. 192 comma 1°28 
quale momento culminante del procedimento probatorio29.

---

162
CAPITOLO SESTO
A questo punto sorge spontanea la domanda: su queste 
basi normative e stante la illustrata natura giuridica della 
perizia come mezzo di prova, è ammissibile la «perizia 
criminologica»? E giustificato o giustificabile il secondo 
comma dell’art. 220 c.p.p.?
6.2 La ammissibilità della perizia “criminologica” nel vi­
gente codice di procedura penale.
La perizia “criminologica” invero richiede un discorso a 
parte. Occorre ammettere, a ben approfondire la questione, 
che la perizia criminologica estrinseca la sua funzione su 
piani asimmetrici. Può essere considerata difatti mezzo di 
prova esclusivamente con riferimento al profilo delle inda­
gini e cioè alla percezione di fatti utili alla decisione del 
giudice, ma non rappresentativi del fatto principale da 
provare, come a rigore può essere quello oggetto dell’im­
putazione30. Costituisce in tal caso strumento della cono­
scenza giudiziale di fatti afferenti la realtà bio-psico-sociale 
dell’autore, — al pari di altri mezzi di prova —, e pertanto 
sotto questo profilo non differirebbe da questi. In questo 
senso non differirebbe neppure dalla perizia “ordinaria”, 
quando si utilizzi per la percezione di fatti quali ad esempio 
il comportamento tenuto dall’imputato in sede di irroga­
zione di un test reattivo o di un colloquio clinico od attinenti 
al suo ambiente sociale. Ciò salvo che non sia implicato un 
giudizio interpretativo di qualificazione dei dati acquisiti. La 
specificità in questo senso della perizia psicologica si può 
30 Vedi infra par. 2.1, nota n. 16.

---

IL SISTEMA PROCESSUALE PENALE VIGENTE
163
cogliere dal confronto con l’art. 194 c.p.p., secondo cui può 
essere utilizzato il mezzo di prova della testimonianza per 
l’acquisizione di «fatti specifici idonei a qualificare la perso­
nalità in relazione al reato ed alla pericolosità sociale», so­
stanzialmente immodificato rispetto al precedente c.p.p. 
193 031, in combinato disposto con l’art. 187 che identifica 
quali fatti secondari del thema probandum quelli relativi alla 
determinazione della pena ed all’applicazione della misura 
di sicurezza. Occorre pertanto scindere tra il fatto, per la cui 
rilevazione e percezione può correttamente essere utilizzato 
qualunque mezzo di prova, e pertanto anche una perizia, se 
postula una specifica competenza tecnico-scientifica che 
esuli dalla “scienza privata” del giudice, e la valenza quali­
ficante dello stesso fatto in relazione alla personalità del­
l’imputato, la cui valutazione è riservata al giudice. In questo 
senso, anche alla luce del vigente combinato disposto degli 
artt. 187, 194 e 220 comma 2° c.p.p., dovrebbe ritenersi 
ammissibile una perizia psicologica che si circoscriva all’at­
tività di indagine, all’acquisizione di dati, come nel caso che 
il perito si limiti alla somministrazione di un test reattivo ed 
a rilevarne le risposte, senza offrirne l’interpretazione. Per 
inciso opinare diversamente condurrebbe ad una aporia e 
contrasto insanabile tra l’art. 194 c.p.p. da un lato e l’art. 
220 comma 2° c.p.p. dall’altro. Non si comprende perché in 
effetti la conoscenza di «fatti specifici, idonei a qualificare» 
la personalità dell’imputato «in relazione al reato ed alla 
pericolosità sociale» può essere offerta al giudice a mezzo
31 Vedi Calamandrei L, Commento sub art. 194, in Commento al 
nuovo codice di procedura penale coordinato da Mario Chiavano, Utet, 
1990, Vol. II, pp. 423 ss..

---

164
CAPITOLO SESTO
della testimonianza e non da una perizia pur “pszco/ogz'caìa 
nel senso e nei limiti evidenziati, ossia da un mezzo di prova 
e non dall’altro. 
ì
Ciò conduce ad una ulteriore considerazione: il giudizio 
sottostante alla determinazione della pena e della misura dì 
sicurezza si pone al di fuori dell’accertamento giudiziale deÌ| 
fatto attingendo una dimensione non più processuale ma| 
sostanziale. 
j
I fatti attinenti alla realtà bio-psico-sociale dell’autore, 
non sono rappresentativi, come giustamente notato32, ma 
attributivi e denotativi di una qualità della persona e cui si 
ricollegano altresì effetti dispiegantesi su di un piano sostan­
ziale e non processuale. Dimensione processuale intrinseca 
invece al procedimento probatorio ed al profilo dell’accer-. 
tamento ossia della conoscenza del fatto, alla cui dimostra­
zione il processo è diretto, da parte del giudice.
32 Ferrajoli, cit., p. 817.
Il thema probandum difatti non può essere costituito da 
un fatto differente dall’oggetto dell’imputazione esclusiva­
mente per il fuoco prospettico della sua valutazione nel 
futuro, e non nel passato, non essendone possibile in tal caso 
la conoscenza neppure attraverso mezzi mediati di perce­
zione, essendo attualmente impercettibile ed inconoscibile. 
Non si può considerare l’oggetto della prova cui si relaziona 
la perizia criminologica la condotta futura dell’imputato. Il 
valore inferenziale dei fatti specifici oggetto della previa 
indagine del presunto perito criminologico e rilevanti ai fini 
della qualificazione della personalità ovvero della pericolo­
sità sociale, non attiene alla loro rappresentatività, ma alla 
loro funzione attributiva e denotativa. In questo senso l’in­

---

IL SISTEMA PROCESSUALE PENALE VIGENTE
165
troduzione nel processo penale della prognosi criminologica, 
— con valore predittivo in termini di probabilità sul futuro 
comportamento del reo — e della valutazione della idoneità 
delle sanzioni e misure adottabili, al fine di determinare la 
pena, occorre essere ben consapevoli, esula invero dalla 
natura di strumento di conoscenza giudiziale e dall’episte­
mologia probatoria”.
La qualificazione del parere “criminologico” fornito 
dall’esperto quale mezzo di prova potrebbe essere indub­
biamente foriera di conseguenze, non solo semplicemente 
inopportune, ma, addirittura, certamente lesive dei diritti umani 
dell’individuo in quanto condurrebbe ad un vero e proprio 
“etichettamento” fondato su di un accertamento giudiziale che 
tale non è. Si concreta invece esclusivamente in un giudizio 
sull’uomo autore di reati, rimesso esclusivamente alla coscienza 
ed al convincimento del giudice. Particolarmente in sede di 
determinazione della pena in considerazione della sua polifun- 
zionalità, il giudizio sulla personalità integra necessariamente 
la formulazione di una ipotesi in realtà non dimostrabile, 
perché in re ipsa già espressa in termini di mera probabilità: 
sostanzialmente una valutazione sull’universo dei valori della 
persona e sulla loro congruenza con il sistema dei valori 
cristallizzati dal diritto penale sostanziale. Operando su di 
un piano morale vi è un ineludibile ampio margine di sog­
gettività conchiuso nella coscienza del giudicante.
” In effetti «lo studio della prova trova la sua collocazione sul piano 
dei criteri e degli strumenti utilizzati dal giudice per conseguire l’acqui­
sizione, — e quindi provvedere alla valutazione — del materiale fattuale, 
sulla cui base compiere le scelte decisorie» (così Ubertis, cit., p. 2). Sul­
l’epistemologia giudiziaria è utile consultare anche del medesimo Autore, 
Fatto e valore nel sistema probatorio penale, Milano, 1979, pp. 70 ss..

---

166
CAPITOLO SESTO
Ciò posto appaiono chiare alcune conseguenze. Innanzi 
tutto il parere criminologico non può trovare ingresso n$ 
giudizio di merito, a meno che non si eviti la commistioni 
tra la mera dimensione processuale dell’accertamento proba 
torio dei fatti necessari alla decisione, e la dimensione sq 
stanziale attributiva della personalità dell’imputato, con li 
segnalate pericolose interferenze. L’unica soluzione consen 
tita nel vigente diritto processuale penale è limitare Finterà 
vento dell’esperto all’acquisizione di dati ed informazioni; 
utili alla decisione sulla pena e sulla misura di sicurezza coti 
i criteri propri delle scienze umane coinvolte quali la psh 
cologia, la sociologia, l’antropologia criminale, la crimino­
logia e così via, senza la sottoposizione al giudice di alcuna 
prognosi o comunque valutazione attinente all’attribuzione 
delle qualità inerenti alla capacità a delinquere e alla periJ 
colosità sociale. Solo in questo senso potrebbe configurarsi 
morfologicamente quale mezzo di prova l’attività dell’espeH 
to ed inserire il suo intervento nel processo penale prima 
della decisione nell’ambito del procedimento probatorio. J
Le considerazioni svolte dunque si riflettono anche sul-| 
l’opzione tra processo monofasico e bifasico. All’interno^ 
difatti di un procedimento monofasico, in conformità ad unaji 
genuina e non mistificata funzione di accertamento, la pe-ì 
rizia psicologica o criminologica o sociologica o antropoio-! 
gica, come abbiano sinora detto, potrebbe trovare colloca-.; 
zione nel sistema delle prove solo ed esclusivamente con 
riferimento all’attività di indagine teleologicamente orientata 
all’integrazione del sapere giudiziale, recuperando così la sua 
corretta dimensione processuale.
Questa conclusione non è tuttavia accettabile. L’effettiva 
expertise criminologica, come tale, in realtà consta necessa­

---

IL SISTEMA PROCESSUALE PENALE VIGENTE
167
riamente di una valutazione offerta al giudice ed afferente 
alla dimensione sostanziale della decisione, in funzione 
strumentale non dell’accertamento ma della individualizza­
zione della pena, quale giudizio prognostico e predittivo 
sulla base dei criteri scientifici propri della criminologia.
In attuazione di un moderno sistema sanzionatorio dif­
ferenziato e di un sistema di misure di incapacitazione e 
neutralizzazione, oltre che nell’ottica del trattamento rie­
ducativo e della risocializzazione, può pertanto trovare col­
locazione esclusivamente una volta esaurita la fase dell’ac­
certamento. Solo in tal modo si sostanzierebbe un utile 
termine di raffronto e di integrazione del sapere giudiziale, 
conferente alla dimensione sostanziale della decisione. So­
luzione, non per nulla, accolta ed applicata da tempo negli 
ordinamenti giuridici di common law.
Per quanto attiene alla perizia criminologica l’art. 220 
comma 2° c.p.p. conferma nonostante tutto il divieto già 
sancito dall’art. 314 c.p.p. 1930 con ciò tradendo le istanze 
e le aspettative che si sono coagulate intorno all’ammissione 
della perizia criminologica, sancita dal progetto preliminare 
del 1978. La posizione assunta dal legislatore potrebbe 
stupire ove si consideri che allo stato non sussistono le ra­
gioni di sfiducia nei confronti delle scienze umane, il cui 
apporto viene estromesso dal processo, quali la psicologia, 
l’antropologia, la criminologia, ormai dotate di uno statuto 
epistemico e di un oggetto formale ben definito34. Il con-
54 Per quanto attiene la criminologia appartengono da lungo tempo 
ormai al passato i dubbi sulla sua autonomia scientifica ed affidabilità 
epistemica, cfr. infra, Introduzione. Ricordiamo a questo proposito i 
principali contributi cui si è fatto riferimento: Saponaro F., Dignità 
umana ed istituzione negata, Cacucci, Bari, 1994, pp. 1 ss. e già La 

---

168
CAPITOLO SESTO
trasto appare ancor più stridente per il nuovo modello pro­
cessuale, nelle sue linee tendenziali ispirato alla tradizione 
accusatoria di common law.
In verità la natura giuridica della perizia milita per la 
esclusione della sua idoneità, quale mezzo di prova, ad intro­
durre il contributo della scienza criminologica nel processo 
di cognizione. La giustificazione recondita del mantenimen­
to del divieto di perizia anche solo psicologica nel processo 
penale ovvero «per stabilire l’abitualità e la professionalità 
nel reato, la tendenza a delinquere, il carattere e la perso­
nalità dell’imputato ed in genere le qualità psichiche indi­
pendenti da cause patologiche» (art. 220 comma 2° c.p.p.), 
risiede nel revisionismo critico, che successivamente all’ela­
borazione del progetto preliminare del 1978 ha investito 
quelle istanze ed aspettative che invece avevano portato alla 
configurazione di una vera e propria perizia criminologica 
accanto alla perizia psichiatrica35.
Criminologia e la Criminalistica, in Trattato di Criminologia, Medicina 
Criminologica e Psichiatria forense, a cura di F. Ferracuti, Vol. Ili, 
Giuffré, Milano, 1987, p. 73; ed altresì Canepa G., La criminologia e le 
scienze criminali, in Criminologia e Criminalistica, Adriatica, Bari, 1989, 
pp. 41 ss.; Mantovani, Il problema della criminalità, cit..
35 Per un completo ed esaurientissimo escursus storico e disamina 
dell’orientamento dottrinario e degli esperti sulla perizia criminologica 
nei suoi fini, contenuti e momento di inserzione processuale vedi: 
Pannain B., Il giudizio sulla personalità nel nuovo processo penale: ac­
certamenti tecnici, acquisizione e valutazione di documenti e informazioni, 
in La medicina legale ed il nuovo codice di procedura penale a cura di 
De Fazio F. e Beluschi G., Giuffré, Milano, 1989, pp. 345 ss.; Pannain B. 
- Albino M. - Pannain M., Il giudizio tecnico sulla personalità dell'imputato: 
dal divieto del c.p.p. ’30 a quello del c.p.p. ‘88, in Studi in memoria di Remo 
Pannain, cit.; Pannain B. - Albino M. - Pannain M., La perizia sulla per­
sonalità del reo: evoluzione dottrinaria e normativa, prospettive nel c.p.p. 
‘88, Riv. it. med. leg., 11, 1989, pp. 834 ss.; Pannain B. - Albino M. -

---

IL SISTEMA PROCESSUALE PENALE VIGENTE
169
In primo luogo si sono levate numerose voci a denuncia­
re l’effetto pregiudiziale, — conseguente all’acquisizione 
della perizia criminologica nel corso del processo di cogni­
zione —, in ordine al convincimento del giudice sull’accer­
tamento della colpevolezza, in particolare sul suo valore 
probatorio in relazione al movente del reato36. Inoltre nel­
l’ottica della introduzione del parere criminologico in veste 
di perizia, quindi di mezzo di prova, ne è stato posto in 
discussione paradossalmente lo stesso valore probatorio37 a 
causa della ritenuta validità relativa del valore di verità delle 
intuizioni, interpretazioni e giudizi psicodinamici e crimi- 
nologici del parere peritale attingente la sfera psichica del-
Pannain M., Principi giuridici e inquadramento normativo del giudizio 
sulla personalità del reo. La perizia e la consulenza tecnica: stato attuale 
e prospettive (Atti conv. naz., Viareggio 5-8/4/89) Pisa, 1990; Pannain B. 
- Albino M. - Pannain M., Le perizie medico legali nella fase dell’esecu­
zione della pena e delle misure di sicurezza, Rass. pen. e crim., 1-3, Gen.- 
dic. 1988, pp. 80 ss..
36 Per gli autori e gli opportuni riferimenti bibliografici vedi Pan­
nain - Albino - Pannain, Il giudizio tecnico, cit., p. 131, e specificamente 
Amodio, Perizia e consulenza tecnica nel quadro probatorio nel nuovo 
c.p.p., Cass, pen., 1989, pp. 157 ss., Pisapia G. D., La perizia crimino­
logica, in Trattato di Criminologia, medicina criminologica e psichiatria 
forense, cit., 1990, vol. XIII, pp. 395 ss..
37 Ineccepibilmente in verità: il parere criminologico, come abbiano 
sinora considerato, per la valutazione in cui si concretizza non può 
appunto assumere la veste e la forma di un mezzo di prova, pur pe­
culiare quale la perizia. Abbiamo chiarito difatti che la valutazione in 
cui si può concretizzare la perizia, quale giudizio sulla rappresentatività 
dell’elemento di prova, comunque afferisce al procedimento probatorio. 
Nella perizia il momento valutativo dell’elemento di prova, presuppo­
nendo cognizioni specialistiche, è rimesso al perito e non al giudice, che 
rimane però libero di aderirvi, proprio nel rispetto delle sue prerogative. 
Nel parere criminologico il momento valutativo, quale giudizio attri­
butivo di una qualità, è completamente estraneo al procedimento 
probatorio ed attinge una dimensione sostanziale.

---

170
CAPITOLO SESTO
I 
l’individuo38. Infine è stata sostenuta la violazione dei diritti 
umani, anche sotto il profilo costituzionale, e peculiarments 
all’integrità psico-fisica dell’imputato per l’incisività e penel 
trazione dello strumento investigativo in oggetto39. | 
In secondo luogo la effettività delle conclusioni della! 
scienza criminologica ha segnato una inversione di tendenza?! 
dubbi sono sorti sul tasso di prevedibilità della recidiva,! 
stante la complessità e la quantità di variabili incidenti sulla! 
dinamica criminogenetica, la presunta insufficienza del cri-J 
terio statistico di probabilità oltre che per un rilevato mar-! 
gine, spesso non accettabile, di indeterminazione della; 
prognosi. 
;
38 Ponti G.L., La perizia psichiatrica e psicologica nel quadro della 
legge penale, in Trattato di psicologia giudiziaria a cura di Gulotta G., 
Giuffrè, Milano, p. 287, pp. 593 ss..
39 Ponti G.L., ibidem, pp. 599 ss.; Consolo, cit., p. 6.
L’opinione favorevole all’introduzione della perizia 
criminologica, pur con le dovute cautele, ha al contrario’ 
sottolineato l’enfatizzazione esasperata della difficoltà del­
l’indagine da parte dei detrattori. Se è vero che talora i ri­
sultati della esperienza sul campo non sono stati soddisfa­
centi, specialmente nel nostro paese, è anche vero che la 
validità del parere è subordinata ad una serie di condizioni 
non conferenti all’attendibilità ed affidabilità della crimino­
logia come scienza: la collaborazione del soggetto esaminato, 
il suo possibile interesse a proiettare un’immagine di sé di­
versa dalla realtà, la particolare situazione emotiva generata 
dallo stato di custodia cautelare cui è generalmente sotto­
posto l’imputato ovvero il condannato, la frettolosità e la 
superficialità dell’investigazione a causa dei tempi tecnici 
processuali e delle esigenze giuridico-formali e in ultimo ma 

---

IL SISTEMA PROCESSUALE PENALE VIGENTE
171
non ultima la limitata disponibilità di esperti di sicura e 
specifica qualificazione e preparazione professionale40.
40 Pannain - Albino - Pannain, Il giudizio tecnico, cit., p. 131.
41 Mantovani, Il problema, cit., pp. 433 ss.; Mantovani, Diritto pe­
nale, cit., pp. 696 ss.; Pannain - Albino - Pannain, La perizia sulla per­
sonalità, cit., pp. 844 ss..
42 Pannain B. - Palmieri L., Notazioni in tema di imputabilità e pe­
ricolosità sociale dell'infermo di mente, Med. leg., Quad, cam., V, 1983, 
p. 262; Pannain B. - Amati A., Integrazioni e contrapposizioni tra clinica 
e medicina legale in tema di imputabilità e pericolosità sociale, I Congr. 
naz. soc. it. psic. forense (Villa Simius, Cagliari, 8-11/10/87), Abstracts, 
Psichopathologia, 1987.
Talora sulla scorta delle critiche ingiustamente la me­
desima possibilità di una prognosi e di una diagnosi crimi­
nologica su basi di oggettiva scientificità ha subito nell’ulti­
mo sessantennio una rivisitazione radicale sia ai fini applica­
tivi della pena che della misura di sicurezza. E stata regi­
strata comunque a livello internazionale la caduta del mito 
del trattamento particolarmente inframurario a fronte di una 
attuazione pratica caratterizzata da una sproporzione tra 
impegno organizzativo e scientifico ed impatto sul fenomeno 
della criminalità41. Ragioni finanziarie hanno anche influito a 
seguito della crisi del welfare state.
L’erosione critica dei concetti di imputabilità e perico­
losità sociale rinforzando la posizione negativa e di dubbio 
circa la medesima giustificazione della perizia criminologica 
le ha dato il colpo di grazia42.
In breve l’indirizzo inizialmente caratterizzato da mere 
riserve, attenuazioni e perplessità si è poi maggiormente 
consolidato cristallizzandosi ingiustificatamente, — perché 
fondato su di una enfatizzazione degli aspetti problematici 
—, in una remora nei confronti di un giudizio tecnico sulla 

---

172
CAPITOLO SESTO
personalità dell’imputato particolarmente nella fase della 
cognizione43.
43 Pannain - Albino - Pannain, Ld perizia sulla personalità, cit., p. 855.
La soluzione adottata dal legislatore del 1988, alla luce 
delle precedenti considerazioni, a ben ponderare appare 
condivisibile e giustificata nei termini seguenti. Il parere 
criminologico non può trovare ingresso nel processo penale, 
a prescindere dalla sua struttura monofasica o bifasica (ossia 
in questo caso distinguendo il giudizio sul fatto dal giudizio 
sull’autore), attraverso lo strumento processuale della peri­
zia. Ontologicamente, e teleologicamente dal punto di vista 
finalistico, il parere criminologico nella sua componente 
valutativa è estraneo alla dimensione processuale di accer­
tamento afferente alla natura giuridica della perizia quale 
mezzo di prova: è ammissibile esclusivamente sotto il profilo 
dell’acquisizione di dati ed informazioni sulla personalità 
bio-psico-sociale del reo, ovvero dell’accertamento di fatti 
attinenti all’applicazione della pena e della misura di sicu­
rezza. Fatti questi oggetto di prova ai sensi dell’art. 187 
c.p.p. che possono essere acquisiti con qualunque mezzo di 
prova: sia a mezzo di testimonianze (art. 194 c.p.p.), sia a 
mezzo di perizia (art. 220 c.p.p.) anche “psicologica” se in­
tesa nel senso precedentemente spiegato.
È ammissibile la perizia pur al mero fine dello svolgi­
mento di indagini su fatti qualificanti la personalità del reo, 
con l’astensione dalle correlative valutazioni, ma residua un 
quesito: questa perizia, anche se non integrante un vero e 
proprio “parere criminologico” è compatibile con l’accerta­
mento sulla responsabilità per il fatto commesso, partico­
larmente in un sistema tendenzialmente accusatorio caratte­

---

IL SISTEMA PROCESSUALE PENALE VIGENTE
173
rizzato dalla limitazione dell’orizzonte gnoseologico del giu­
dice dibattimentale al fine di garantirne l’imparzialità e 
l’esenzione da pregiudizi? Ed in particolare con la presun­
zione di non colpevolezza sancita dalla Costituzione all’art. 
27 comma 2°44? La risposta non può che essere negativa.
Pertanto dovrebbe escludersi anche l’opzione monofa­
sica del processo a maggior ragione nell’ottica del nuovo 
processo penale45, anche ammettendo una perizia il cui 
ambito operativo sia limitato alle sole indagini di cui all’art. 
133 c.p., condotte con strumenti e metodologie tecnico­
scientifiche.
L’unica opzione residua sempre attuale rimane l’artico­
lazione bifasica del processo a fortiori nel caso della vera ed 
effettiva expertise criminologica in senso proprio. Non è 
necessario però, pur traendone imprescindibili spunti e 
termini di raffronto, accogliere il modello strutturale di 
common law peraltro nella sua forma pura impraticabile
Sia sotto il profilo di regola storicamente proiettata sul trattamen­
to dell’imputato e dunque consacrazione della tutela della sua libertà 
personale ed a maggior ragione dell’integrità fisico-psichica, nell’area 
dei diritti umani costituzionalmente protetti, sia quale regola di giudizio 
di natura probatoria che non dovrebbe ammettere l’ammissione di 
prove dirette ad accertare fatti utili ai fini dell’applicazione della pena, 
prima o contestualmente all’ammissione di prove dirette ad accertare i 
fatti oggetto dell’imputazione: vedi Riccio G. - De Caro A. - Marotta S., 
Principi costituzionali e riforma della procedura penale, Ed. scientifiche 
italiane, 1991, pp. 74 ss.. Vedi altresì la fondamentale analisi di Illumi­
nati G., La presunzione d’innocenza dell’imputato, Zanichelli, 1976 e del 
medesimo Autore, voce Presunzione di non colpevolezza , in Enc. giur., 
Treccani, Vol. XXIV, 1991.
45 In realtà l’unica opinione favorevole a consentire un effettivo 
giudizio sulla personalità dell’imputato nel sistema monofasico è stata 
espressa nel vigore del codice del 1930 solo da Gianniti, cit., pp. 257 ss.. 

---

174
CAPITOLO SESTO
nella nostra realtà e tradizione giuridica. La soluzione è 
adattarlo convenientemente, riservando l’eventuale esperi­
mento di una diagnosi ma soprattutto di una prognosi 
criminologica, — attraverso l’ausilio del parere dell’esperto 
—, posteriormente all’accertamento del fatto di reato e della 
colpevolezza dell’autore. In un sistema penale moderno, 
flessibile e differenziato, e già comuque stante l’art. 133 c.p. 
e l’attuale disciplina delle sanzioni sostitutive e delle misure 
alternative, è coerente consentire l’apertura di una fase po­
stdibattimentale cui riservare l’esperimento del parere 
criminologico, — solo eventuale —, e se giustificato da ra­
gioni di opportunità in relazione all’applicazione appunto di 
sanzioni alternative o sostitutive della detenzione (dunque 
nella prospettiva della reale individualizzazione e soggettiva­
zione della pena e del trattamento rieducativo e risocializza- 
tivo del reo)46. Si renderebbe attuale l’art. 133 c.p. ponendo 
la base per un sistema penale articolato e flessibile, la cui 
applicazione ed attuazione dovrebbe essere necessariamente 
prerogativa del giudice della cognizione, rendendo la car­
cerazione veramente una extrema ratio.
46 Mantovani, Diritto, cit., pp. 758 ss..
Appare pertanto al contrario quantomeno opinabile 
l’inciso di cui al secondo comma dell’art. 220 che esclude 
dal divieto l’esperimento della perizia criminologica, in sede 
di «esecuzione della pena o della misura di sicurezza» — 
seppur coerente con l’attuale frammentarietà del sistema e 
con il tradizionale orientamento normativo del nostro or­
dinamento giuridico —, fondato sull’osservazione scientifica 
della personalità e sul trattamento in ambito penitenziario. 
Frammentario al punto che le sanzioni sostitutive delle pene 

---

IL SISTEMA PROCESSUALE PENALE VIGENTE
175
detentive brevi sono riservate al giudice della cognizione ai 
sensi degli artt. 53 ss. della legge 24 Novembre 1981 n.689, 
sebbene di limitata applicazione e pratica attuazione, ed 
invece le misure alternative alla detenzione al Tribunale di 
sorveglianza ai sensi degli artt. 47 ss. legge 26 Luglio 1975 
n.354, di maggior portata in relazione ai limiti di pena ed 
all’ambito di applicabilità. La rilevanza pertanto del parere 
criminologico in materia di esame scientifico della persona­
lità viene così conchiusa nell’ambito del procedimento di 
sorveglianza e delle relative attribuzioni del tribunale, in 
pieno contrasto quanto sinora considerato, e con le conse­
guenze che saranno sottolineate più oltre.
6.3 Le discrasie ed i dubbi di legittimità costituzionale.
Assumendo il punto di vista dell’esame della personalità 
del reo, la disciplina vigente svela numerose disarmonie e 
contraddizioni.
La prima palese discrasia, difficilmente giustificabile e 
già accennata ed anticipata supra, è tra l’art. 194 e l’art. 220 
comma 2° c.p.p.. Secondo il primo infatti il testimone può 
deporre su fatti specifici, naturalmente non concretanti ai 
sensi del comma 3° apprezzamenti personali, «idonei a qua­
lificare la personalità dell’imputato in relazione al reato ed 
alla pericolosità sociale». Nel progetto preliminare vi è in­
vece un preciso riferimento alla capacità a delinquere, — 
identica formulazione di quella di cui all’art. 185 comma 1° 
del progetto del 1978 —, poi successivamente modificato in 
senso sostanzialmente equivalente al precedente art. 349 

---

176
CAPITOLO SESTO
comma 5° c.p.p. abrogato. La distinzione che così parrebb^ 
tracciata in sede normativa tra la qualificazione della perso^ 
nalità in relazione al reato e la capacità a delinquere non pu$’ 
ritenersi probante di una effettiva differenziazione, quanto­
meno per quanto attiene i motivi a delinquere ed il carattere 
del reo, — elementi richiesti per la valutazione del giudice 
ai fini dell’attribuzione della qualità inerente la capacità a 
delinquere —; ed infatti la giurisprudenza nel vigore del 
precedente codice ha affermato che la personalità dell’impu­
tato in quanto priva di connessione con il fatto da provare 
non era utilizzabile come fonte di prova, ma solo al fine della 
determinazione della pena e della concessione dei benefici, 
concordemente a chi in dottrina ha sottolineato l’importanza 
dell’analisi di personalità dell’accusato esclusivamente in 
sede di determinazione della pena47.
47 Calamandrei I-, Commento sub art. 194, in Commento al nuovo 
codice di procedura penale, coordinato da Mario Chiavano, cit., vol. Il, 
p. 425.
Il riferimento invece alla qualità della pericolosità sociale 
è esplicito.
In breve, la testimonianza viene considerata uno stru­
mento processuale probatorio idoneo a veicolare nel pro­
cesso i dati necessari alla qualificazione della personalità 
dell’imputato, — seppur per quanto attiene la capacità a 
delinquere limitatamente ad alcuni suoi elementi —, e 
dunque in chiave funzionale all’indagine di personalità presup­
posta dagli artt. 133 c.p. e 203 c.p., ovviamente in questo caso 
con riguardo agli imputabili socialmente pericolosi.
All’opposto attraverso l’art. 220 comma 2° si esclude nel 
medesimo senso l’apporto di investigazioni esperibili con

---

IL SISTEMA PROCESSUALE PENALE VIGENTE
177
criteri tecnico-scientifici da esperti professionalmente spe­
cializzati. La discrasia non opera semplicemente sul piano 
della conoscenza dei fatti utili all’indagine di personalità, — 
per cui inspiegabilmente si preferisce quale strumento di 
conoscenza una persona priva delle cognizioni scientifiche e 
della esperienza tecnica che garantirebbero un materiale 
probatorio più approfondito ed attendibile —, ma anche sul 
piano del pregiudizio e della venerazione della imparzialità 
in cui può incorrere il giudice nell’accertamento della re­
sponsabilità. La anticipata conoscenza della personalità del­
l’autore conduce ad una pericolosa confusione tra il giudizio 
sul fatto ed il giudizio sull’autore, possibile a seguito del­
l’assunzione della prova del carattere prima dell’esaurimento 
del giudizio sul fatto48, la quale commistione in ipotesi si 
voleva evitare, fra le altre ragioni, proprio con il divieto 
apposto dall’art. 220 comma 2°.
48 Malinvemi A., Vero e falso nella testimonianza, in La testimonianza 
nel processo penale, Milano, 1974, p. 179, cit. da Calamandrei, ibidem.
La seconda perplessità che nasce ad una lettura della 
vigente disciplina nella prospettiva dell’esame di personalità 
riguarda la legittimità costituzionale dell’art. 236 comma 1° 
in relazione agli artt. 220 comma 2°, 233, 678 comma 2°, e 
679 c.p.p. ed agli artt. 1, 13, 15, 47, 47 bis, 48, 50, 63, 69, 
80 comma 1°, 2° e 4° legge 26 Luglio 1975 n. 354 e 26, 27, 
28, 91 e 92 D.P.R. 29 Aprile 1976 n. 431.
Con l’art. 236 comma 1° c.p.p. è difatti consentita 
l’acquisizione della documentazione esistente presso gli uf­
fici di sorveglianza: dizione estremamente generica ed in­
definita, mentre precedentemente nel vigore del codice del 
1930 vi era una limitazione alle «informazioni delle pubbli - 

---

178
CAPITOLO SESTO
che autorità» che esponessero però «fatti specifici atti a sta*; 
bilire la personalità dell’imputato in relazione al reato, o ad/ 
accertarne o ad escluderne la qualità di persona socialmente 
pericolosa», (art. 464 c.p.p. 1930), certamente di portata 
apprezzabilmente garantistica nonostante la presunta logica 
inquisitoria del processo49. Tale documentazione può so­
stanziare di fatto un parere criminologico, in base al com­
binato disposto di numerose norme: la disciplina prevista 
dalla legge penitenziaria n. 354 del 1975 e dal relativo re­
golamento di esecuzione di cui agli articoli precedentemente 
citati, inerente l’osservazione scientifica inframuraria della 
personalità; l’art. 678 c.p.p., il quale al comma 2° dispone 
che qualora si proceda nei confronti di persona sottoposta 
ad osservazione scientifica della personalità, il giudice ac­
quisisce la relativa documentazione e si avvale, se occorre, 
della consulenza dei tecnici del trattamento; l’art. 679 c.p.p. 
comma 1° secondo cui quando deve essere ordinata una 
misura di sicurezza, il magistrato di sorveglianza, su richiesta 
del pubblico ministero o di ufficio, accerta se l’interessato è 
persona socialmente pericolosa e adotta i provvedimenti 
conseguenti, premessa, ove occorra, la dichiarazione di 
abitualità o professionalità nel reato. Tali norme vengono 
considerate espressione della volontà del legislatore di ri­
servare al procedimento di sorveglianza il giudizio tecnico 
sulla personalità dell’imputato, affidandolo agli operatori 
dell’esecuzione penale50, in sede di applicazione delle misure 
alternative alla detenzione e delle misure di sicurezza, a fini 
49 Pannain B., Il giudizio sulla personalità nel nuovo processo penale, 
cit., pp. 353 ss..
50 Pannain B. - Albino M. - Pannain M., La perizia sulla personalità, 
cit., p. 835 s..

---

IL SISTEMA PROCESSUALE PENALE VIGENTE
179
rieducativi e risocializzativi nell’ambito e nell’ottica del trat­
tamento del condannato o dell’internato, e configurando un 
accertamento sostanzialmente peritale pur se non morfologi­
camente e formalmente tale51. Secondo la legge penitenziaria 
ed il combinato disposto delle norme esaminate, il tratta­
mento è difatti diretto alla rieducazione ed al reinserimento 
sociale dei condannati e degli internati secondo un criterio 
di individualizzazione, attagliata ai particolari bisogni e 
condizioni della personalità di ciascun soggetto nei cui 
confronti è predisposta l’osservazione scientifica della perso­
nalità. Ciò comporta per la individuazione delle carenze fi- 
sio-psichiche, affettive, educative e sociali, pregiudiziali ad 
una normale vita di relazione, l’acquisizione di dati giudiziali 
e penitenziari, biologici, psicologici e sociali e la loro valu­
tazione finalizzata al programma trattamentale da attuare 
(artt. 1, 13, legge n. 354/75 e 27 e 28 D.P.R. n. 431/76). Si 
osserva dunque contrariamente a quanto affermato da ta­
luni52 che l’osservazione scientifica della personalità e l’ap­
prestamento del conseguente trattamento in sede peniten­
ziaria sostanziano un’attività, — pur differente nella sua 
forma e finalità —, identica al contenuto che generalmente 
si dovrebbe attribuire alla perizia criminologica esperita in 
sede di cognizione, in quanto si concreta in indagini sulla 
struttura bio-psico-sociale della personalità del condannato 
e dell’internato e su valutazioni necessariamente a valenza 
prognostica in funzione del trattamento. Il problema è che 
51 Pannain - Albino - Pannain, Il giudizio tecnico, cit., p. 132; Ma- 
strohardi V., La perizia criminologica, in Manuale per operatori crimi- 
nologici, 1989, p. 327.
52 Canepa G., Questioni medico legali in tema di perizia sulla perso­
nalità in rapporto al nuovo c.p.p., Rass. it. di Crim., 1990, p. 184.

---

180
CAPITOLO SESTO
i dati ed i pareri acquisiti, anche a mezzo dei professionisti 
esperti in psicologia, servizio sociale, pedagogia, psichiatria 
e criminologia clinica di cui all’art. 80 legge n. 354/75 e del 
personale penitenziario e i risultati raggiunti sono docu­
mentati nella cartella personale del condannato e dell’in­
ternato. In ogni caso poi comunque sono comunicati insie­
me alla medesima al tribunale di sorveglianza in sede di 
applicazione delle misure alternative e delle misure di si­
curezza ai sensi dell’art. 678 comma 2° c.p.p., con addirit­
tura la possibilità di avvalersi di ulteriore consulenza, che 
non potrà non concretarsi in un parere dei tecnici del trat­
tamento.
A questo punto due sono le osservazioni che si possono 
annotare a margine di questa normativa: a) tale disciplina 
non è coerente con l’impostazione generale a livello della sua 
ratio sancita dall’art. 220 comma 2° c.p.p. che non ammette 
accertamenti tecnici sulla personalità nella fase della cogni­
zione per l’inopportunità di un giudizio indiretto sulla re­
sponsabilità, introdotti invece nella medesima fase dall’art. 
236 c.p.p., con l’aggravante dell’inserimento della stessa 
norma nell’ambito della regolamentazione della prova do­
cumentale; b) la disparità di trattamento, — e la ulteriore 
conseguente dubbia legittimità costituzionale dell’art. 236 
c.p.p. —, che introduce tra imputati primari ovvero che non 
siano mai stati precedentemente soggetti ad uno stato di 
detenzione, ed imputati recidivi, in senso lato, ovvero co­
munque che siano stati sottoposti ad osservazione scientifica 
della personalità ed al trattamento previsto in sede peni­
tenziaria. Disparità accentuata dalla conferita valenza pro­
batoria alla documentazione, assolutamente incompatibile 
come abbiamo chiarito con la natura del parere prognostico.

---

IL SISTEMA PROCESSUALE PENALE VIGENTE
181
Sotto il primo profilo la disciplina del legislatore va 
quantomeno tacciata di irrazionalità per il palese conflitto di 
norme e la disarmonia sistematica che si viene a creare, 
soprattutto ove si consideri che: viene del tutto elusa l’intera 
ratio dell’art. 220 comma 2° seppur limitatamente ai soggetti 
sottoposti precedentemente ad osservazione scientifica della 
personalità; si attribuisce valenza probatoria a valutazioni 
che esulano invece dalla dimensione processuale della prova 
nell’accertamento del fatto, essendo al limite ammissibile, in 
questa prospettiva, esclusivamente l’acquisizione dei dati ri­
sultanti dall’osservazione scientifica della personalità.
Per quanto attiene al secondo profilo l’art. 236 c.p.p. in 
combinato disposto delle norme citate all’inizio del presente 
paragrafo costituisce violazione dei precetti costituzionali di 
cui agli artt. 3, 24 comma 2° e 27 comma 2° Cost..
In relazione all’art. 3 Cost, è evidente l’irrazionale di­
sparità di trattamento tra imputati “primari” e all’opposto 
recidivi sottoposti ad osservazione scientifica della perso­
nalità, in ordine alla valenza probatoria documentale di in­
dagini e valutazioni sulla personalità, che non trova riscontro 
o giustificazione in una corrispondente differenziazione di 
posizioni processuali.
Per quanto attiene all’art. 24 comma 2° Cost, sussiste 
violazione del principio del contraddittorio in quanto stante 
il divieto dell’art. 220 comma 2° l’imputato non ha a dispo­
sizione alcuno strumento processuale per difendersi nei 
confronti del giudizio tecnico sulla personalità acquisito, ed 
utilizzabile sia ai fini della determinazione della pena che 
dell’applicazione delle misure di sicurezza, — non essendovi 
alcuna norma in contrario —, salvo che si ritenga applicabile 
l’art. 233 c.p.p.. Anche in questo caso però si deve osservare 

---

182
CAPITOLO SESTO
che pur ritenendo consentita la possibilità di nominare pro­
pri consulenti tecnici53, nell’ipotesi di ammissione della pro­
va documentale in oggetto ai sensi dell’art. 236 c.p.p., oc­
correrebbe poi argomentare la natura di mezzo di prova del 
parere del consulente e cioè la dotazione dello stesso di una 
forza probativa pari a quella del documento ammesso. In­
terpretazione certamente esclusa in quanto al contrario l’art. 
233 c.p.p. disciplina la forma del parere nella veste della 
mera memoria ai sensi dell’art. 121 c.p.p.. Incidentalmente è 
doveroso sottolineare che questa lineare e letterale esegesi 
non è pacifica come potrebbe sembrare, sulla base del 
presunto contrario dato sistematico, sebbene si ritenga 
preferibile, come detto, l’opinione contraria54.
53 Sinora esclusa dalla giurisprudenza che ha affermato che la pos­
sibilità di consulenza tecnica di parte fuori dei casi di perizia, prevista 
dall’art. 233 c.p.p., presuppone che la stessa verta su indagine peritale 
e tecnica, il che non ricorre qualora si tratti di indagini relative alle 
condizioni psichiche ed alla personalità dell’imputato (vedi Trib. Te­
ramo, 30/04/90, Serafini, A.M. Proc. pen. 90, p. 433).
54 La giurisprudenza della Suprema Corte difatti, in contrasto con 
precedenti decisioni nel vigore del codice di procedura penale del 1930, 
che attribuivano al consulente tecnico una veste ed una funzione 
maggiormente assimilabile appunto a quella del difensore, da cui si 
diffenzierebbe per il possesso di particolari e specifiche nozioni che lo 
pongono in grado di collaborare per una efficiente ed efficace argomenta­
zione difensiva (Cass, pen., Sez. Ili, 14 Marzo 1969, Cass, pen., 1970, p. 
1428), ha invece affermato che «all’esame del consulente tecnico di parte 
assunto nel dibattimento ex art. 501 c.p.p., va riconosciuta natura di vero 
e proprio mezzo di prova, a differenza della consulenza tecnica intesa come 
documento od elaborato» (Cass, pen., Sez. I, 17 Giugno 1994, imp. Jahmi, 
in Cass, pen., 1995, 1753, p. 2935 con nota di Di Palma E. M.T., Art. 495 
comma 2 c.p.p. e perizia quale presunto mezzo di prova neutro). Anche in 
dottrina vi è stata una autorevole opinione che ha sostenuto, concorde­
mente con tale assunto, quantomeno la natura di fonte di prova, natural­
mente in caso di esame dibattimentale del consulente tecnico ai sensi del 
combinato disposto degli artt. 468 e 501 c.p.p., assimilandosi il con-

---

IL SISTEMA PROCESSUALE PENALE VIGENTE
183
Infine si riscontra anche la violazione dell’art. 27 comma 
2°, nella duplice accezione di regola di trattamento e regola
sulente tecnico alla figura dell’expert witness propria dei sistemi di 
common law: Amodio E., Perizia e consulenza tecnica nel quadro proba­
torio del nuovo processo penale, Cass. pen., 1990, p. 1257.
Tale interpretazione non è però da ritenersi condivisibile sulla base di 
una serie di considerazioni. Innanzitutto la surrettizia distinzione tra la 
consulenza tecnica come documento e pertanto in forma scritta ai sensi del 
combinato disposto degli artt. 233 e 121 c.p.p., ed il medesimo parere 
espresso oralmente in dibattimento ai sensi del combinato disposto degli 
artt. 468 e 501 c.p.p.. La diversa forma di introduzione del parere e la 
differente sede processuale non possono certo valere di per sé stessi a 
conferire natura di mezzo di prova al parere del consulente tecnico. Qua­
lora si volesse delineare un parallelo con la testimonianza e la perizia, nello 
stesso senso della differenziazione tra la prima e l’assunzione di sommarie 
informazioni, e la seconda e l’accertamento tecnico, in sede di indagini 
preliminari, si commetterebbe una palese inversione metodologica. La 
perizia e la testimonianza sono disciplinate e qualificate espressamente 
come mezzi di prova e la loro assunzione è prevista nella sede privilegiata 
del dibattimento, e nella sistematica del codice le fonti di prova nelle inda­
gini preliminari sono concepite come attività preparatorie della prova di­
battimentale. L’escussione dibattimentale in contraddittorio non può valere 
ad trasformare e sublimare la natura della consulenza tecnica, configurata 
nella sedes materiae, in funzione chiaramente ausiliare ed ancillare alla di­
fesa ed all’accusa in preparazione del contraddittorio per la prova, nella 
specie la perizia, nella sede sua propria, quella dibattimentale. La 
mancanza della perizia non può mutarne la funzione e la natura.
Ciò è confermato dall’art. 230 c.p.p. che limita l’attività dei consu­
lenti alla partecipazione alle operazioni peritali e sostanzialmente alla 
formulazione di osservazioni e riserve, in connessione con quanto esa­
minato in relazione alla natura giuridica della perizia e dunque all’art. 
220 c.p.p.. Dall’esegesi e dal confronto delle due norme si svela la na­
tura funzionale della consulenza al contraddittorio sulla perizia, comple­
tato e che raggiunge l’apice nell’esame dibattimentale dei consulenti. 
Ciò che è inibito sostanzialmente ai consulenti è l’attività d’indagine, 
ovvero la diretta esecuzione di analisi ed investigazioni che sostanziano 
le operazioni peritali, di esclusiva prerogativa del perito. Essi possono 
solo parteciparvi, al fine dunque di verificarne la correttezza e l’atten­
dibilità ed essenzialmente controdedurre in merito alle valutazioni finali 
del perito, a mezzo del proprio parere.

---

184
CAPITOLO SESTO
di giudizio, per la pregiudizialità in ordine al giudizio sul fatto, 
derivante in sede di convincimento dalla forza peraltro probante 
degli acquisiti elementi attinenti al giudizio sulla personalità, a 
maggior ragione perché raggiunto in sede diversa da quella 
processuale ed afferente a condotte e condanne anteriori.
Al consulente, pertanto compete esclusivamente una attività valuta­
tiva eventualmente di segno diverso o contrario a quella del perito. 
Come abbiamo notato, questa valutazione non è direttamente od indi­
rettamente rappresentativa di alcunché, ma integra una mera valutazio­
ne dell’inferenzialità del dato stesso acquisito dal perito, ovvero preesi­
stente. Abbiamo già rilevato che in verità la stessa perizia ha precipua­
mente natura di mezzo di prova solo in ragione del momento investiga­
tivo ed acquisitivo di dati fattuali demandato al perito in virtù del suo 
patrimonio gnoseologico specialistico. L’essenza del contraddittorio nel 
vigente sistema processuale è certamente in materia probatoria «la par­
tecipazione contemporanea e contrapposta delle parti» che si estrinseca 
«in un contraddittorio per una prova, che deve essere progressivamente 
formata attraverso i contrapposti interventi delle parti» (così Siracusano 
D., Le prove, cit., p. 350). Nel caso della perizia ed anche fuori dai casi 
della stessa, il contraddittorio su temi di natura specialistica tra le parti 
è assicurato dall’ausilio del consulente, il cui ruolo e natura è dunque 
funzionale a questo compito essenzialmente dialettico, il cui metodo è 
ritenuto una garanzia epistemologica nella verifica della verità giudiziale 
(Ferrua P., Contraddittorio e verità nel processo penale, in Studi sul 
processo penale, vol. II, Giappichelli, Torino, 1992, pp. 75 ss.).
L’esame dibattimentale del consulente pertanto è diretto, congiunta­
mente all’esame del perito stesso, in caso di perizia, all’attuazione del prin­
cipio del contraddittorio sulla valutazione dell’inferenzialità di un elemento 
di prova, in mancanza di perizia, certamente acquisito aliunde, e non può 
per ciò solo assurgere a dignità di mezzo di prova, ovvero, peraltro contrad­
dittoriamente in questa sede, di fonte di prova. Vedi altresì Calamandrei P., 
La dialetticità del processo, in Processo e democrazia, Padova, 1954, p. 123; 
Di Chiara G., Il contraddittorio nei riti camerali, Giuffré, 1994; Giostra G., 
Valori ideali e prospettive metodologiche del contraddittorio in sede penale, 
Poi. dir., 1986, pp. 17 ss.; Id., Contraddittorio (principio del), in Enc. giur., 
Treccani, Vol. Vili, 1988; Ichino G., Alcuni spunti di riflessione sul tema 
delle indagini preliminari, Riv. it. dir. proc, pen., 1993, p. 694; Lombardo 
L. G., Ricerca della verità e nuovo processo penale, Cass, pen., 1993, pp. 
751 ss.; Ubertis G., La prova penale, cit., pp. 54 ss..

---

CAPITOLO SETTIMO
L’ESAME DELLA PERSONALITÀ E L’ATTUALE 
SISTEMA SANZIONATORIO
Sulla base anche dell’esperienza del sistema di common 
law, e comunque di un sistema penale moderno che prenda 
atto della crisi della pena detentiva nell’ambito di una poli­
tica penale necessariamente differenziata ed alternativa e 
sostitutiva al carcere1, l’esame della personalità dell’imputato 
trova la sua giustificazione esclusivamente quale perno fo­
cale e pilastro portante dell’applicazione di un ampio spettro 
di sanzioni rimesse alla discrezionalità del giudice di co­
gnizione. Ciò attuerebbe l’auspicata, ma mai realizzata, 
effettiva individualizzazione della pena nella sua polifunzio- 
nalità e polidimensionalità.
1 Nel nostro sistema vedi Mantovani, Il problema, cit., pp. 480 ss. 
e per l’area di common law Cavadino M. - Dignan J., The Penai System, 
Sage, 1993, pp. 113 ss..
Nel nostro sistema vi è stata effettivamente nel tempo 
una stratificazione e sedimentazione, decisamente frammen­
taria, di un sistema sanzionatorio differenziato ed articolato 
tra la fase di cognizione e la fase di esecuzione. Certamente 
non ispirato ad imprescindibili criteri di omogeneità ed 
uniformità ha una estrema variabilità nei contenuti e nelle 
finalità e dimostra quotidianamente la sua inefficacia.

---

186
CAPITOLO SETTIMO
Accanto alla tradizionale pena detentiva con successivi 
provvedimenti legislativi è stato infatti allargato l’ambito dii 
applicazione delle pene pecuniarie, sono state introdotte’ 
sanzioni sostitutive delle pene detentive brevi e misure al­
ternative alla detenzione.
In particolare viene in rilievo innanzitutto la legge 24 No­
vembre 1981, n. 689: ha modificato il sistema penale ampliando 
l’applicabilità delle pene pecuniarie ora potendo sostituire la 
detenzione nella forma della reclusione o dell’arresto entro il 
limite di un mese; quel che è più importante però ha introdotto 
le sanzioni sostitutive delle pene detentive brevi nel nostro si­
stema, fondate sul noto principio àeKultima ratio, in funzione 
compensativa del predominio della pena detentiva ed a fini 
palesi di decarcerizzazione e reinserimento sociale, pur nell’ot­
tica prevalente della prevenzione generale. La pena della de­
tenzione difatti nei rispettivi limiti dei sei mesi e tre mesi può in 
sintesi essere sostituita da diverse sanzioni: la semidetenzione che 
comporta l’obbligo di trascorrere almeno dieci ore al giorno in 
istituto e la limitazione di alcuni diritti quali il divieto di de­
tenzione di armi, ritiro del passaporto ecc.; la libertà controllata 
con il divieto di allontanarsi dal comune di residenza e l’obbligo 
di presentarsi almeno una volta al giorno presso il locale ufficio 
di pubblica sicurezza, nonché con eventuali limitazioni acces­
sorie e l’assoggettamento del condannato a trattamenti nei centri 
di servizio sociale idonei alla sua risocializzazione.
In secondo luogo viene in rilievo la legge 26 Luglio 1975 
n. 354 che ha previsto l’applicazione di misure alternative 
alla detenzione, a fini prevalenti di rieducazione e risocia­
lizzazione, posteriormente all’esecuzione iniziale di una pena 
detentiva, pur presentanti delle distorsioni rispetto ai corri­
spondenti modelli logici e comparati di common law e 

---

L’ESAME DELLA PERSONALITÀ E L’ATTUALE SISTEMA SANZIONATORIO
187
conchiuse alla mera fase esecutiva. L’affidamento in prova al 
servizio sociale può essere concesso sulla base di previa os­
servazione collegiale sulla personalità condotta per almeno 
un mese, allorché la pena inflitta non superi i tre anni, per 
un periodo equivalente a quello della pena da scontare a fini 
dichiaratamente specialpreventivi e di riadattamento sociale. 
Di enorme rilievo è la pronuncia della Corte Costituzionale2 
secondo cui la concessione può prescindere dalla sottoposi­
zione ad alcuna previa detenzione per espiazione di pena o 
custodia cautelare. La semilibertà si sostanzia in una sorta di 
misura preparatoria alla liberazione per favorire il graduale 
reinserimento sociale e per l’espiazione delle pene detentive 
brevi non superiori ai sei mesi. La detenzione domiciliare 
consiste nel confinamento nella propria abitazione o in altro 
luogo di privata dimora ovvero in luogo pubblico di cura e 
assistenza, qualora la pena della reclusione non superi tre 
anni ed in casi particolari in considerazione dell’età e della 
salute del condannato. Infine occorre ricordare che attraver­
so la legge 12 Gennaio 1977 si è avuta l’introduzione di una 
forma di parole, disciplinando diversamente la libertà vigila­
ta in relazione alla liberazione condizionale, che può essere 
concessa qualora il condannato abbia tenuto un comporta­
mento tale da far ritenere sicuro il suo ravvedimento, nel 
corso dell’esecuzione della pena detentiva, avendo scontato 
almeno trenta mesi ovvero comunque metà della pena com­
minata. In seguito alla concessione della liberazione condi­
zionale può essere infatti ordinata la libertà vigilata che ora 
è dotata di una forma di supervision da parte del servizio 
sociale al fine precipuo del reinserimento sociale, sebbene 
2 Corte Cost. 22/12/89 n. 569.

---

188
CAPITOLO SETTIMO
concepita più che altro in chiave di ausilio al condannato 
sottoposto alla misura5.
5 Per maggiori ragguagli vedi Mantovani, Diritto, cit., pp. 758 ss..
4 Nell’esercizio del suo potere discrezionale il giudice deve pre­
scindere da valutazioni di prevenzione generale, «avendo la legge 
chiaramente inteso riferirsi ad una valutazione della capacità a delin­
quere del reo che prescinda da fattori esterni» sicché deve «verificare se, 
in base alla gravità del reato ed alla capacità a delinquere la pena sosti­
tutiva possa risultare meno desocializzante e, allo stesso tempo sufficien­
te ad ammonire il condannato» (così Santaniello - Maruotti, Manuale, 
cit., p. 711 s.).
L’applicazione delle sanzioni sostitutive delle pene de­
tentive brevi è prerogativa del giudice di cognizione ai sensi 
dell’art. 58 legge n. 689/81, sulla base dei criteri indicati 
dall’art. 133 c.p., ed anche però di una regola di giudizio che 
accentua la prevalenza della funzione specialpreventiva e 
risocializzatrice della sanzione4. La sua scelta da parte del 
giudice deve in effetti ispirarsi all’idoneità al reinserimento 
sociale del condannato, secondo dunque una valutazione 
prognostica necessariamente di natura criminologica. Tanto 
premesso a ben vedere, quindi, sussiste una soluzione di 
continuità nel momento di individualizzazione della pena, 
non potendosi affermare che esso attenga nel nostro ordina­
mento giuridico alla sola fase dell’esecuzione. Il sistema di 
giustizia penale appare frammentario e discontinuo ed asso­
lutamente non simmetricamente disegnato secondo un 
processo di cognizione all’insegna dei paradigmi classici, — 
massima oggettività e garanzia —, ove soggettività, giudizi 
sulla personalità e predizioni siano esclusi, parallelamente ad 
una esecuzione cui sia effettivamente rimesso esclusivamente 
il momento dell’individualizzazione della pena, con i criteri 
dell’investigazione criminologica, quale ausilio della magi­
stratura di sorveglianza, secondo un finalismo utilitaristico, 

---

L’ESAME DELLA PERSONALITÀ E L’ATTUALE SISTEMA SANZIONATORIO
189
nella sua dimensione soggettiva relativa all’individuo, ed og­
gettiva in relazione alle esigenze di difesa sociale5 6.
5 Ponti G.L., Il contributo della criminologia al nuovo processo penale, 
in Psicologia e Processo, cit., p. 78; l’autore invece esprimeva tale opinione 
a margine e commento del progetto preliminare del nuovo codice.
6 Vedi Grevi V., L’ordinamento penitenziario dopo la riforma, Ce­
dami, Padova, 1988.
7 Ponti G.L., Compendio, cit., pp. 417 ss..
La stessa possibilità a seguito della pronuncia della Cor­
te Costituzionale dell’attuazione della decarcerizzazione at­
traverso i casi particolari di affidamento in prova senza os­
servazione, semilibertà senza previa espiazione di parte della 
condanna e detenzione domiciliare ab origini, incide sulla 
presunta riserva di giurisdizione della magistratura di sor­
veglianza nella stessa area delle misure alternative, minando­
ne la ratio. E privilegiato così un trattamento extramurario 
che prescinde dall’esame scientifico della personalità in sede 
penitenziaria e che è solo parzialmente mitigato, nella sua 
portata sulla discontinuità del sistema, dall’integrazione del 
collegio del tribunale di sorveglianza con due esperti scelti tra i 
professionisti di cui all’art. 80 legge n. 354/75.
E ben vero però che, allo stato, attraverso l’applicazione di 
misure cui è ineludibile anche un afflato premiale, la rieducazio­
ne e risocializzazione risultano confinate alla fase dell’esecuzione 
della pena, attraverso le attribuzioni del tribunale di sorveglianza 
e le indagini e valutazioni degli operatori penitenziari. Il para­
metro discrezionale di flessibilità dinamica dell’esecuzione 
ruota sul trattamento inframurale, essenzialmente propedeu­
tico agli interventi alternativi al carcere a fini riabilitativi, 
rieducativi e di reinserimento sociale7.
Si introduce una relativa indeterminazione della pena la 
cui sola misura massima è effettivamente rimessa al giudice 

---

190 
CAPITOLO SETTIMO 
?-iì•i
della cognizione. La soluzione di continuità nel sistema pe-ì' 
naie tra cognizione ed esecuzione così risultante si riverbera 
necessariamente sulla polifunzionalità e polidimensionalità 
della pena. La prevenzione generale ed il principio retri­
butivo afferente alla sua affettività sono prevalentemente, se 
non in modo assorbente, riservati alla decisione del giudice 
di merito, cui è preclusa una valutazione realmente globale 
in quanto andrà ad essere integrata dalle decisioni del tri­
bunale di sorveglianza preposto all’attualizzazione della 
funzione specialpreventiva e di emenda. È in tal modo 
vulnerata l’omogeneità e l’uniformità del momento appli­
cativo della pena. La stessa nozione di pena appare scardi­
nata nella sua unitarietà logico-sistematica trovando appli­
cazione secondo una ramificazione in sottosistemi sostanzial­
mente disarticolati: detenzione, sanzioni sostitutive, misure 
alternative alla detenzione. Prevalgono in ragione del mo­
mento finalità e funzionalità diverse. Ad un momento la 
sanzione penale appare incentrata e ruotante, vista dalla 
prospettiva del giudice della cognizione, esclusivamente sul­
l’alternativa tra detenzione e sanzione pecuniaria previste dal 
nostro codice penale. La rieducazione, il reinserimento so­
ciale, la prevenzione speciale, l’individualizzazione emergo­
no in modo prevalente in sede di esecuzione e sono rimesse 
a misure di cui quindi si postula la natura amministrativa 
nella ratio e nei presupposti, secondo uno schema legislativo 
frammentario ed ispirato alla logica del compromesso, e la cui 
giurisdizionalizzazione è dovuta sostanzialmente ad esigenze di 
tutela dei diritti del condannato. Le misure alternative alla de­
tenzione sono concepite difatti come strumenti premiali del 
trattamento, in chiave riformatrice del carcere comportando la 
perdita delle garanzie della pena, — eguaglianza, tipicità e cer­

---

L’ESAME DELLA PERSONALITÀ E L’ATTUALE SISTEMA SANZIONATORIO
191
tezza —: le valutazioni discrezionali sostanzialmente rimesse 
all’autorità penitenziaria attraverso l’osservazione scientifica 
della personalità ed il programma di trattamento, sono sot­
toposte ad un mero controllo giurisdizionale peraltro parzial­
mente non togato e dunque comunque sottratte alla potestà 
decisionale del giudice sul reato8.
8 Vedi ampiamente Ferrajoli, cit., pp. 745 ss..
9 Neppi Modona G., Il sistema sanzionatorio: considerazioni in 
margine ad un recente schema di riforma, Riv. it. dir. proc, pen., fase. 2, 
1995, p. 318.
Senza addentrarci nella complessa problematica, il cui 
ulteriore approfondimento è inopportuno ai fini della feca­
lizzazione del rapporto tra l’esame della personalità del reo 
in sede di cognizione ed il sistema sanzionatorio, preme 
sottolineare che le osservazioni svolte sono in linea con i 
principi tendenziali di riforma del codice penale. La auspi­
cata riforma del sistema sanzionatorio in particolare ideal­
mente aspira a ripristinare la legalità e la certezza della pena, 
la sua dimensione polifunzionale, satisfattola, generalpre- 
ventiva e specialpreventiva, prendendo atto del fallimento 
dell’ideologia rieducativa all’interno delle istituzioni peniten­
ziarie. Ora il privilegio accordato alle forme di trattamento 
extramurario si intreccia con la denuncia degli elementi di 
incertezza, imprevedibilità e diseguaglianza della pena de­
tentiva, conseguenti al sistema delle alternative alla deten­
zione in fase di esecuzione9. In effetti si riconosce alla riforma 
del sistema penitenziario del 1975 il grande merito di aver dato 
impulso a livello legislativo, culturale e della prassi giudiziaria ad 
una ideologia penale non solo ed esclusivamente fondata sulla 
privazione della libertà a mezzo dell’istituzione penitenziaria, ma 
anche su alternativi strumenti di controllo sociale per la crimi­

---

192
CAPITOLO SETTIMO
nalità minore. Strumenti che assumono a proprio fulcro la re­
sponsabilizzazione del condannato10 11
 ed in parte sono devoluti 
a strutture meno coercitive di controllo.
10 Ponti, Compendio, cit., p. 425.
11 Neppi Modona G., cit., pp. 326 ss..
12 Vedi lo schema di disegno di legge delega al governo elaborato 
dalla commissione Pagliaro, documenti Giustizia n. 3, 1992, pp. 305 ss. 
ed anche l’indice penale, quaderno n. 9, 1993, Art. 42 n. 7.
D’altro canto, in negativo, è innegabile il passaggio dal 
giudizio sul fatto cui è ancorato il processo di cognizione ad 
un giudizio sull’autore nella fase dell’esecuzione, ormai 
anacronisticamente ispirato ad un modello correzionale, ma 
soprattutto, ed è ancor più grave, ad una effettiva incontrol­
labilità discrezionale non ulteriormente avallabile11.
In aderenza al principio di ultima ratio della detenzione 
è stato così elaborato un progetto di riforma che, con esclu­
sione della liberazione condizionale che afferisce maggior­
mente ad una dimensione premiale, recupera modalità at- 
tuative, contenuti e struttura delle attuali misure alterna­
tive al sistema sanzionatorio strettamente penale ed al giu­
dizio di cognizione12. L’attualità pertanto della configura­
zione di un parere criminologico nel processo penale di 
cognizione riemerge in tutta la sua prepotenza, per l’op­
portunità di fornire un ausilio professionalmente qualificato 
al giudice in sede di determinazione della pena all’interno di 
un catalogo sanzionatorio diversificato.

---

Parte Terza
MODELLI ALTERNATIVI

---

---

CAPITOLO OTTAVO
IL MODELLO ANGLOSASSONE
Sommario: 8.1 II sistema penale - 8.2 La struttura del processo - 8.3 II 
regime delle sanzioni differenziate - 8.4 II sentencing process.
8.1 II sistema penale.
Prima di procedere all’analisi della specifica disciplina 
inerente l’applicazione della sanzione penale e l’eventuale 
ruolo del parere criminologico nel sistema della giustizia 
penale anglosassone, occorre sinteticamente illustrare le li­
nee portanti e l’assetto di quest’ultimo per comprendere 
esattamente gli aspetti funzionali ed operativi del primo.
Innanzitutto occorre osservare che il sistema penale 
complessivamente inteso, — dal momento della commissio­
ne del reato sino all’applicazione della pena da parte del 
giudice —, può essere paragonato ad una piramide la cui 
base è costituita dall’intera sommatoria dei crimini com­
messi sul territorio ed il cui vertice, invece, dai reati oggetto 
di una decisione giudiziale. Ciò è dovuto non solo ad un 
fenomeno comune ad altre giurisdizioni per cui solo una 
percentuale dei reati effettivamente commessi sono statisti­
camente riportati, perché denunciati o scoperti e poi ulte­
riormente ridotta in relazione ai soli per cui si è raggiunta la 
identificazione dell’autore, ma anche per la mancanza di un 
principio analogo al nostro obbligo dell’esercizio dell’azione 

---

196
CAPITOLO OTTAVO
penale, costituzionalmente sancito in capo al pubblico mini­
stero. Non tutti gli identificati autori di reato sono difatti 
instradati nel sistema di giustizia penale formale, attraverso 
una serie di meccanismi non sempre normativamente e 
positivamente previsti, anzi molto spesso determinati dalla 
prassi, peraltro non unitaria1. La principale ragione della 
frammentarietà dell’esercizio dell’azione penale risiedeva nel 
fatto che la titolarità non era demandata ad un’unica au­
thority, sebbene tradizionalmente fosse affidata alla polizia 
che poi si avvaleva in sede processuale di solicitors, costi­
tuenti un ufficio integrato in numerose forze di polizia. Solo 
dal 1985 è stato creato il Crown Prosecution Service al cui 
vertice è stato posto il Director of Public Prosecution, da cui 
dipendono Ì Chief Crown Prosecutors responsabili dell’uffi­
cio in diverse aree territoriali e composto da Crown Prose­
cutors e da uno staff ausiliare di persone non professional­
mente qualificate da un punto di vista giuridico. In verità 
l’ufficio del Director of Public Prosecution è stato istituito nel 
1879, ma per oltre un secolo nonostante la sua denomina­
zione, il suo ruolo nel sistema penale era sostanzialmente 
riconducibile all’esercizio dell’azione penale in casi di ec­
cezionale importanza o difficoltà ed una generale funzione 
di coordinamento dei procedimenti penali instaurati dalle 
forze di polizia. L’accesso alla giustizia penale da parte degli 
autori di reato dipende quindi da una serie di variabili: in 
primo luogo si riscontra una notevole frammentazione delle 
forze di polizia su base territoriale, ciascuna delle quali è 
1 Ashworth A., Sentencing, in The Oxford Handbook of Criminolo­
gy, a cura di Maguire-Morgan-Reiner, Oxford University Press, New 
York, 1994, p. 826.

---

IL MODELLO ANGLOSASSONE
197
sottoposta ad un chief officer chiamato Commissioner, il 
quale determina la propria politica criminale nel senso che, 
in ragione del tipo di reato e della sua gravità oltre che del 
materiale probatorio disponibile, sono generalmente fissate 
delle direttive che regolano di fatto l’esercizio dell’azione 
penale nell’area territoriale di competenza; in secondo luogo 
sussistono dei meccanismi istituzionali di controllo sociale 
della criminalità alternativi al procedimento penale, ispirati 
alle esigenze di ridurre i costi della giustizia penale e lo 
stigma derivante dall’assoggettamento ad una condanna 
giudiziaria formale nei confronti del prevenuto, indicati 
globalmente con il termine di diversion2 3.
2 Sanders A., From Suspect to Trial, ibidem, pp. 794 ss..
3 Quest’ultimo provvedimento è inizialmente sorto in favore dei 
minori per evitare l’etichettamento conseguente alla condanna e consi­
ste nell’ammissione solenne della colpevolezza del reato da parte del­
l’autore che poi è formalmente avvisato da un ufficiale di polizia in 
uniforme di non commettere ulteriori reati, comunicandogli la decisione 
di non esercitare l’azione penale. In questo caso a differenza della 
diffida informale l’avvertimento viene registrato e diviene elemento da 
considerare nel caso di ulteriore commissione del reato da parte dello
La fattispecie concreta penale da sottoporre giudizial­
mente alla pena attraversa delle griglie di selezione di natura 
non solo quantitativa ma qualitativa. In sostanza rientra nella 
discrezionalità dell’ufficiale di polizia decidere: se limitarsi a 
diffidare informalmente un sospetto; se non prendere alcun 
ulteriore provvedimento (decisione che va sotto il nome di 
no further action} anche a seguito di un arresto, soprattutto 
da quando questo ha è divenuto una forma di detenzione 
disponibile per la polizia anteriormente alla formulazione 
dell’accusa, in funzione cautelare dell’ulteriore corso delle 
investigazioni; se procedere ad irrogare un Formal Caution0, 

---

198
CAPITOLO OTTAVO
invece di esercitare l’azione penale formulando l’imputazio­
ne; se irrogare un fixed penalty notice, ovvero una pena 
pecuniaria prefissata, sebbene l’istituto non abbia una par­
ticolare rilevanza nel sistema di giustizia penale essendo li­
mitato ai reati inerenti la circolazione degli autoveicoli; se 
procedere all’esercizio dell’azione penale formulando l’ac­
cusa: o inviando un’informazione dinanzi ad un Magistrate il 
quale dopo averne verificato la correttezza provvede a citare 
l’imputato in una apposita udienza, oppure, generalmente, 
nella stessa stazione di polizia dopo un arresto e relativo 
interrogatorio, formulando l’imputazione e leggendola al­
l’imputato con l’avvertimento (cautionf che ha il diritto di
stesso autore: Home Office Circular, 14/1985 e per maggiori dettagli 
vedi Emmins, Criminal Procedure, a cura di Sprack J., Blackstone Press 
Limited, London, 1992, pp. 12 ss..
4 Si preferisce tradurre il termine caution con avvertimento per 
rimarcare la differenza con il precedente formal caution. Sebbene nella 
lingua inglese il termine utilizzato sia il medesimo, non vi è nessuna 
affinità tra le due procedure. Il formal caution amministrato dalla polizia 
ad un indiziato in luogo dell’esercizio dell’azione penale è assimilabile 
maggiormente, traslandolo nel nostro sistema, ad un “avviso” se non 
proprio ad un diffida. Invece la comunicazione «you do not have to say 
anything unless you wish to do so, but what you say may be given in 
evidence» (Detention, Treatment, and Questioning of Persons by Police 
Officers Code of Practice [Code C], para. 10.4, revised April 1991), che 
deve essere diretta all’indiziato prima di qualunque domanda, una volta 
che siano emersi indizi di reità a suo carico, è analogo all’avvertimento 
della facoltà di non rispondere in sede di interrogatorio (art. 64 c.p.p.). 
In effetti è stato acutamente osservato che a differenza dell’avviso, ca­
ratterizzato appunto da una «martellante invadenza nella sfera volitivo­
determinativa dell’interessato», l’avvertimento «sottopone all’attenzio­
ne, alla riflessione, al giudizio dell’avvertito una determinata situazione 
senza incidere sulla sua libertà e senza intaccare la sua sfera di determi­
nazione» (Garofoli V., Omesso avvertimento ex art. 555 comma 2 c.p.p. 
e i suoi riverberi sulle potenzialità difensive dell’imputato, Riv. it. di dir. 

---

IL MODELLO ANGLOSASSONE
199
non rispondere in relazione al fatto ascrittogli5. In entrambi 
i casi in cui sia formulata l’imputazione, dal momento della 
creazione del CPS6 nel 1985 l’ulteriore corso del procedi­
mento è preso in carico dall’ufficio locale del CPS, cui è 
riservato comunque il diritto di procedere in casi caratteriz­
zati da maggior gravità o difficoltà, per i quali è informato 
dalla polizia regolarmente, ovvero in ogni caso in cui sia 
ritenuto opportuno dall’ufficiale preposto7. Occorre notare 
però che circa un quarto dei procedimenti penali sono ini­
ziati da un’amplissimo spettro di titolari dell’esercizio del­
l’azione penale, in quanto il CPS non ha poteri e funzioni 
investigative ed è stato concepito esclusivamente allo scopo
e proc, pen., 1996, p. 836, nt. 1 ed altresì vedi più ampiamente del 
medesimo autore: Gli avvertimenti processuali come strumento di tutela, 
Giuffrè, Milano, 1983).
5 Avvertimento che in verità deve essere comunque dato prima di 
procedere o continuare ad assumere informazioni da una persona, 
qualora emergano indizi di reità a suo carico (vedi nota precedente) e 
quindi ripetuto al momento della formulazione dell’imputazione perché 
funzionale all’esercizio del right to silence. A differenza che nel nostro 
sistema processuale una volta formulata l’imputazione l’imputato non 
può essere più interrogato sui fatti a suo oggetto, essendo successiva­
mente ammissibili ed utilizzabili solo dichiarazioni spontanee e volon­
tarie, e quindi l’avvertimento e il momento della formulazione dell’im­
putazione acquistano una rilevante importanza vedi Emmins, Criminal 
Procedure, Blackstone Press, 1992, pp. 412 ss.; Heydon J.D., Evidence, cases 
and materials, Butterworths, 1991, pp. 184 ss.; Keane A., The Modern 
Law of Evidence, Butterworths, 1994, pp. 306 ss.; Andrews J.A. & Hirst 
M., Criminal Evidence, Sweet & Maxwell, 1992, pp. 516 ss.).
6 Sigla del Crown Prosecution Service. Incidentalmente si sottolinea 
che, nonostante le affinità di ruolo e funzione, non è completamente 
assimilabile all’ufficio del pubblico ministero nel nostro sistema. Il di­
vario comunque è stato leggermente colmato proprio con la sua isti­
tuzione quale ufficio, organizzato unitariamente, dell’accusa penale.
7 S. H. Bailey - M. J. Gunn, Smith & Bailey On The Modem English 
Legal Sistem, Sweet & Maxwell, London, 1991, pp. 623 ss..

---

200
CAPITOLO OTTAVO
di coordinare, controllare ed uniformare l’esercizio dell’azio­
ne penale da parte delle forze di polizia, dunque trovando la 
sua ratio in sinergia con queste ultime8.
8 Di particolare rilievo sono ad esempio Serious Fraud Office, Post 
Office, British Transport Police, Department of the Environment, che 
incidono complessivamente per quasi due terzi dei procedimenti giu­
diziari penali instaurati da autorità diverse dalla polizia: Bailey & Gunn, 
cit., pp. 628 ss. e Emmins, cit., pp. 10 ss..
9 Sigla del Director of Public Prosecution.
Infine residua tutt’ora la titolarità dell’esercizio del­
l’azione penale in capo ai privati cittadini, sebbene i costi di 
un’azione penale privata, in uno con la prassi di richiedere 
il consenso del DPP9 ed il controllo esercitato dallo stesso, 
abbiano reso estremamente marginale la sua evenienza pra­
tica, avendo egli in particolare il potere discrezionale di ar­
chiviare attraverso un ordine di nolle prosequi qualunque 
procedimento in determinati casi e sulla base di alcuni 
presupposti, ovvero di non offrire alcuna prova dopo aver 
avocato a sé il procedimento.
Tale complesso di prassi e meccanismi normativi confi­
gura una rete di selezione delle concrete fattispecie penali 
sottoposte ad un giudizio di cognizione, le cui maglie sono 
difficilmente percepibili nella loro ampiezza, dato l’elevato 
margine di discrezionalità che inerisce la decisione di inizia­
re un procedimento penale a diversi livelli, con una asimme­
tria ed una disomogeneità sia su un piano orizzontale quale 
distribuzione geografica e territoriale, sia su un piano ver­
ticale, interessando di volta in volta in sequenza, diverse 
autorità preposte ciascuna delle quali può ispirarsi a criteri 
differenti e non uniformi. Proprio la costituzione del CPS 
almeno per quanto riguarda l’attività della polizia ed i 

---

IL MODELLO ANGLOSASSONE
201
procedimenti di sua iniziativa ha cercato di ovviare agli in­
convenienti di una accusa penale frammentaria e disorga­
nica. Peraltro una volta iniziato il procedimento penale, e 
preso in carico dal CPS, — non essendo l’azione penale 
irretrattabile —, può essere archiviato nonostante l’esercizio 
dell’azione penale da parte della polizia, per ragioni di pub­
blico interesse, e comunque anche successivamente, come 
per esempio nel caso in cui l’imputato scelga un costoso 
processo con la partecipazione della giuria dinanzi ad una 
corte superiore per un reato non grave10.
I tentativi di pervenire ad una limitazione o comunque 
ad una compressione accettabile dei fattori afferenti la di­
screzionalità nella decisione di esercitare l’azione penale nei 
confronti degli indagati o sospettati della commissione di un 
reato hanno condotto alla pubblicazione nel 1984 da parte 
dell’Attorney General di un documento — Criteria for Pro­
secution —, che successivamente costituì il testo di raffronto 
per il Code for Crown Prosecutors promulgato dal DPP sulla 
base della sezione n. 10 del Prosecution of Offences Act 1985, 
istitutivo del CPS. Sebbene inteso ad esplicitare i criteri 
secondo cui I’Attorney General ed il DPP si sarebbero do­
vuti ispirare nell’iniziare i procedimenti penali di loro diretta 
competenza era destinato, anteriormente all’istituzione del 
CPS, a configurarsi quale insieme di linee e direttive guida 
per la decisione di iniziare un procedimento penale, nei 
confronti di tutte le autorità dotate della titolarità del­
l’esercizio dell’azione penale e principalmente della polizia. 
La decisione di iniziare un procedimento penale, si evince 
ora dal Code, dipende da una molteplicità di fattori e pa-
10 Emmins, cit., p. 18.

---

202
CAPITOLO OTTAVO
rametri accanto a quello della disponibilità di un material» 
probatorio che consenta con maggior probabilità una con<? 
danna. Effettivamente secondo tale ideale schema decisions* • 
le si dovrebbe tener conto innanzi tutto dell’eventuale tese 
nuità del reato commesso, poi del tempo trascorso dalla sua ' 
commissione indicandosi addirittura quale parametro medio^ 
un termine non superiore a tre anni da computarsi tra la? 
data della commissione del reato e la probabile data del 
giudizio dibattimentale, poi l’età, nel senso di un favorito e 
suggerito indulgenzialismo sia nei confronti dei minori che 
degli anziani e degli infermi in particolar modo di coloro 
affetti da malattia mentale, ancora poi la natura sessuale 
della fattispecie penale, ed ulteriormente l’attitudine della 
vittima del reato. Infine quale criterio generale di chiusura 
del sistema è proposto l’atteggiamento della comunità locale 
e la frequenza statistica del tipo di reato in oggetto11.
11 Emmins cit., pp. 17 ss.; Bailey & Gunn, cit., pp. 630 ss..
12 Spencer J.R., Jackson’s Machinery of Justice, Cambridge Univer­
sity Press, 1989, pp. 237 ss..
In definitiva la decisione di iniziare un procedimento 
penale dipende da un lato dalla rilevanza ed idoneità degli 
elementi probatori a sostenere l’accusa in dibattimento, 
dall’altro però deve corrispondere al pubblico interesse, 
regola di giudizio che si è tentato di costringere nello schema 
decisionale ora illustrato affinché nella pratica la discrezio­
nalità non trasmodasse in arbitrio11
 12.
Una volta iniziato il procedimento penale con l’esercizio 
dell’azione e la formulazione dell’accusa non è poi detto che 
debba proseguire necessariamente: sia perché a seguito della 
verifica dei presupposti della decisione presa dalla polizia 

---

IL MODELLO ANGLOSASSONE
203
secondo la loro duplice dimensione probatoria e del pubbli­
co interesse, il CPS potrebbe decidere di rinunciare a pro­
seguire l’azione13; sia perché nell’ulteriore corso del procedi­
mento potrebbe intervenire un patteggiamento tra l’accusa e 
la difesa, istituto che va sotto il nome di plea bargaining, 
anche se nel processo anglosassone non trova la sistematica 
collocazione ed applicazione propria della tradizione an­
gloamericana.
13 Si osserva incidentalmente che in questo caso il termine “archi­
viazione” non è correttamente utilizzabile se non in modo improprio in 
quanto l’inizio del procedimento penale da parte della polizia comincia 
comunque con la formulazione di un’accusa comunicata all’interessato 
e dunque con una vera e propria imputazione e non con una mera 
notizia di reato comunicata dalla polizia agli organi incaricati di pro­
cedere e titolari dell’esercizio dell’azione penale.
14 Rimmer, 1972, 56 Cr App R 196.
15 Reg. v. Rochdale JJ, ex p. Allwork, 1981 3 All ER 434.
Il plea bargaining si fonda sul guilty plea che è una 
ammissione formale di responsabilità del fatto commesso 
oggetto dell’imputazione sulla base della quale la corte può 
condannare l’accusato14, dichiarazione che deve essere libe­
ra, inequivoca ed informata15, e può essere concordata at­
traverso una vera e propria trattativa tra l’accusa e la difesa. 
A causa della mancanza di riferimenti normativi l’istituto 
trova la sua disciplina esclusivamente nei precedenti giudi­
ziari e certamente integra una forma attenuata, — ed al­
quanto ristretta in angusti limiti —, rispetto al diritto an­
gloamericano.
Per inciso occorre rilevare che nella fase preliminare al 
dibattimento e dunque ancor prima della formulazione 
dell’accusa potrebbe intervenire un accordo tra lo stesso 

---

204 
CAPITOLO OTTAVO 
jj
accusato e la polizia a diverso contenuto: ad esempio il ba^ 
ratto tra un’informazione sulla commissione di reati oppure; 
l’ammissione della colpevolezza già in sede di interrogatorio 
per alcuni, scambiandolo con la mancata formulazione del­
l’accusa per altri. Si tratta di un aspetto della giustizia 
contrattata, informale ed improprio che comunque è infe­
renza diretta della discrezionalità nell’esercizio dell’azione 
penale e dunque rientra nei meccanismi innanzi esaminati. 
Successivamente il plea bargaining può assumere diverse 
modalità e connotazioni morfologiche16.
16 R. v. Turner 1970 2 QB 321.
17 Spencer, cit., p. 263.
Può assumere la inammissibile forma di un accordo tra 
l’accusa e la difesa, ma in cui l’intervento del giudice sia 
determinante, anteriormente al dibattimento. E stata rite­
nuta difatti dalla Corte di Appello indebita ed illegittima la 
pressione del giudice affinché l’imputato dichiari la propria 
colpevolezza, affermando che se egli confessasse il suo cri­
mine la pena sarebbe stata determinata in modo mite ed 
invece se si dichiarasse non colpevole la pena che gli sarebbe 
stata irrogata al termine del dibattimento, se condannato, 
sarebbe stata invece comparabilmente più grave nella misura 
o nella specie. L’intervento determinante del giudice in 
questi termini è causa di nullità e la condanna può essere 
annuhata in appello17.
Un’altra forma di accordo può avere ad oggetto la de­
terminazione della pena o capi di imputazione aggiuntivi, 
sicché l’accusa si impegnerebbe ad astenersi dall’aggravare la 
posizione accusatoria dell’imputato ovvero in alternativa a 
richiedere al giudice una pena lieve. Nel modello anglosas- 

---

IL MODELLO ANGLOSASSONE
205
sone è altresì inammissibile ed improponibile in quanto nella 
prassi la formulazione dell’imputazione è redatta indipen­
dentemente dalla difesa ed il Prosecutor nella fase attinente 
alla determinazione della pena non ha alcun potere di sug­
gerire al giudice la pena che ritiene opportuna, avendo 
semplicemente la funzione di illustrargli i fatti rilevanti per 
la decisione.
Le uniche residue modalità con cui si può svolgere un 
effettivo plea bargaining nel diritto anglosassone sono co­
stituite rispettivamente: da un accordo esclusivamente tra 
l’accusa e la difesa senza alcun intervento del giudice se­
condo cui l’imputato si dichiarerebbe colpevole di un reato 
di gravità minore e l’accusa si impegna ad accettare la di­
chiarazione, (in realtà non obbligata all’accettazione della 
dichiarazione dell’imputato, potendo insistere alla prosecu­
zione del giudizio sul capo di imputazione così come con­
testato nonostante la confessione), il che potrebbe condurre 
comunque il giudice ad emettere una dichiarazione di non 
colpevolezza in rappresentanza dell’imputato ed a conti­
nuare nel procedimento; da un accordo secondo cui l’accusa 
rinuncerebbe all’esercizio dell’azione penale per alcuni capi 
di imputazione se l’imputato si confessa colpevole per i ri­
manenti. Per quanto riguarda il primo è dubbio, essendoci 
precedenti giudiziari nelle opposte direzioni, se il giudice sia 
vincolato all’ammissione dell’imputato, una volta che l’ac­
cusa abbia accettato la dichiarazione di colpevolezza per un 
reato di gravità minore, dovendo determinare la pena per 
questo ultimo e non in ragione del fatto contestato18. Nel 
secondo caso in realtà le modalità dell’accordo variano a 
18 Emmins, cit., p. 90 s..

---

206
CAPITOLO OTTAVO
seconda dello stato e grado del procedimento. Nel pre trial 
stage il Prosecutor ha il potere di rinunciare puramente e. 
semplicemente all’azione penale per un determinato capo di 
imputazione, mentre successivamente sono richieste mag­
giori formalità in quanto occorre che l’imputato si dichiari 
non colpevole e l’accusa non offra formalmente alcuna 
prova di modo che la corte giudicante possa giungere ad una 
formale assoluzione19. Anche in questo caso è ampiamente 
discusso se il giudice debba necessariamente acconsentire, 
essendo noti i casi famosi di un rifiuto in tal senso, pro­
spettandosi un’alternativa sinora irrisolta tra i dieta delle 
precedenti decisioni20, ovvero tra l’esclusiva rimessione della 
decisione al Prosecutor quantomeno in via definitiva, anche 
dinanzi ad una disapprovazione da parte del giudice, e la 
necessità del consenso di quest’ultimo.
19 Spencer, cit., p. 262.
20 Emmings, cit., p. 93.
21 La cui configurazione in seno al processo e appunto funzione in 
rapporto al sistema sanzionatorio saranno analizzate nei capitoli seguenti.
22 Ashworth, cit., p. 827. Tale autore addirittura calcola una per­
centuale del mero tre per cento rispetto all’intero fenomeno criminale.
Questa sintetica ma saliente disamina ci consente una 
considerazione importante al fine di individuare il peso del 
parere criminologico21 in rapporto alla giustizia penale: nel 
sistema penale anglosassone visto nella sua globalità i reati 
che addivengono al vaglio strettamente giurisdizionale e per 
i quali si rende necessaria la commisurazione ed individua­
lizzazione della pena non corrispondono in alcun modo, — 
a causa dell’azione dei meccanismi di selezione diversivi, 
deflattivi e discrezionali della giustizia penale —, al crimine 
nella sua dimensione fenomenica22.

---

IL MODELLO ANGLOSASSONE
207
8.2 La struttura del processo.
Prima di comprendere l’inserimento del parere crimino­
logico in seno al processo penale è bene premettere brevi 
cenni sulla struttura stessa del processo penale anglosassone, 
peraltro attualmente vicina, quantomeno idealmente, allo 
schema seguito nel nostro ordinamento giuridico vigente in 
base al codice di procedura penale 1988, che vi si è di­
chiaratamente ispirato, seppur mediando con le esigenze 
della nostra peculiare tradizione giuridica.
Attualmente si distingue una fase preliminare della pro­
cedura ed una fase dibattimentale vera e propria. Nel corso 
del pre-trial stage, analogamente alla nostra attuale fase delle 
indagini preliminari, si procede all’investigazione a seguito 
della notizia afferente la commissione di un reato, ed al­
l’acquisizione e conservazione delle fonti di prova necessarie 
a sostenere l’accusa nella fase del giudizio dinanzi al giudice 
dibattimentale, oltre che alla individuazione ed identificazio­
ne del colpevole fino alla formale formulazione dell’accusa 
ed alla sua contestazione all’imputato.
Una importante peculiarità che traccia una sostanziale 
differenza col nostro sistema, — anzi improntato attual­
mente ad un principio diametralmente opposto —, consiste 
nella esclusiva titolarità in capo alla polizia dei poteri e delle 
facoltà connessi con le esigenze investigative. Questo è vero 
al punto che la disciplina di tale fase consiste in una minuta 
e dettagliata regolamentazione delle attività di polizia giudi­
ziaria dall’arresto alle perquisizioni, alle intercettazioni, ai 
sequestri23; perfino la formulazione dell’imputazione in cui si 
23 Infatti la fase dell’indagine preliminare, benché coinvolga la di-

---

208
CAPITOLO OTTAVO
sostanzia la decisione to prosecute, nelle due citate form^ 
information and summons e la charging procedure, ese­
guita presso gli uffici di polizia generalmente a seguito di un 
arresto, è rimessa all’autorità di pubblica sicurezza. Il CPS24 
interviene solo in un secondo momento, dopo la formular 
zione dell’accusa e non dispone di alcun potere investiga-; 
tivo, avendo esclusivamente la funzione di sostenere l’accusa 
dinanzi al giudice nella fase successiva.
La fase del giudizio si articola differentemente secondo 
due scansioni principali. Una forma processuale ordinaria ed 
una sommaria, ma non nel senso di un accertamento su­
perficiale e caratterizzato da un limitato contraddittorio o di 
una compressa disponibilità dei mezzi di prova, significando 
semplicemente una agilità, celerità e semplificazione della 
scansione processuale, che si può cogliere nella mancanza di 
un controllo preventivo e delibativo dell’accusa, ed altresì 
della giuria al dibattimento. Si distingue difatti un summary 
triaP ed un trial on indictment in corrispondenza di una
sciplina delle prove e le garanzie costituzionali è considerata una mate­
ria dominata dalle procedure e dalla prassi di polizia giudiziaria: vedi 
Blackstones Criminal practice, 1991 e Leigh L.H., Police Powers in En­
gland and Wales, 2 ed., 1985. La principale fonte normativa è costituita 
dal cosiddetto PCEA o PACE, ovvero The Police and Criminal Evi­
dence Act 1984, promulgato a seguito dell’ampia relazione della Royal 
Commission on Criminal Procedure e dai successivi Codes of Practice, 
promulgati dal Home Secretary in base alla sezione 67 del PACE, ar­
ticolati secondo le diverse attività di polizia giudiziaria: vedi Emmins, 
cit., pp. 386 ss..
24 Ovvero l’ufficio istituzionalizzato a rilevanza nazionale creato 
nell’ultimo decennio e che può essere raffrontato col nostro ufficio del 
pubblico ministero: Crown Prosecution Service. Vedi sub nota n.6 supra, 
nel precedente paragrafo. 
'
25 
Nonostante l’assonanza semantica il summary trial non può essere

---

IL MODELLO ANGLOSASSONE
209
differente competenza degli organi giurisdizionali dinanzi ai 
quali si svolgono. La giurisdizione penale è articolata sulla 
base del criterio della competenza per materia tra le Magi­
strates courts e le Crown courts in base alla gravità del reato, 
essendo riservate a queste ultime reati quali l’omicidio, la 
rapina, lo stupro ecc. secondo un parametro qualitativo ed 
i differenti poteri in ordine alla pena irrogabile. La maggio­
ranza dei reati però vengono qualificati triable either way 
ovvero sia summarily, sia on indictment. Per questi ultimi 
reati la decisione se procedere summarily oppure on indict­
ment risiede nelle mani della Magistrates’ Court, dinanzi alla 
quale l’accusato viene citato per un’apposita udienza.
Una volta che il giudice, generalmente monocratico se 
togato, o collegiale se composto da magistrati onorari, abbia 
deciso come procedere, l’imputato può a sua volta scegliere, 
qualora sia stato indicato come preferibile il rito sommario, di 
essere invece giudicato da una giuria dinanzi alla Crown court*.
Le differenze fondamentali tra il summary trial ed il trial 
on indictment consiste nell’assenza nel primo del Committal 
Proceedings che consta in una udienza preliminare dinanzi
assolutamente assimilato al giudizio abbreviato di cui agli artt. 438 ss. 
c.p.p., ma forse in certa misura al giudizio pretorile di cui agli artt. 549 
ss., ovvero al giudizo abbreviato atipico ai sensi del combinato disposto 
degli artt. 452 e 422 c.p.p.. Vi è infatti una regolare istruttoria e si 
procede all’assunzione delle prove, sebbene non via una rigida appli­
cazione delle regole e forme dibattimentali. L’elemento maggiormente 
caratterizzante è poi invero la mancanza della giuria.
26 Bing I., Criminale Procedure and Sentencing in the Magistrates’ 
Court, 2 ed, Sweet & Maxwell, London, 1982, pp. 108 ss.. Il diritto 
dell’imputato ad un processo con giuria è infatti fondamentale ed in­
tangibile.

---

210
CAPITOLO OTTAVO
ad un examining justice in una Magistrates court, affinché sia 
valutata la prova a disposizione dell’accusa in relazione al 
fatto di reato contestato, dovendo essere ritenuta ragionevol­
mente sufficiente affinché una giuria condanni l’imputato. 
Nel caso che dopo lo svolgimento dell’udienza e la presen­
tazione del materiale probatorio 1’examining justice decida 
che ne sussistono i presupposti, l’imputato viene rinviato a 
giudizio per essere processato da una giuria dinanzi alla 
Crown court. Dinanzi alle Magistrates court il rito sommario 
non prevede tale udienza preliminare e la giuria. Le norme 
riguardanti il dibattimento sono solo semplificate in quanto 
si procede comunque, ad esempio, all’assunzione della te­
stimonianza secondo la tradizionale sequenza dell’esame, del 
controesame e del riesame, essendo prevista esclusivamente 
una agilità di forme nella presentazione del caso e del corso 
del dibattimento27. Non è neppure necessaria la presenza 
dell’imputato al dibattimento28 29 e la preventiva comunica­
zione delle fonti di prova qualora il reato sia procedibile solo 
summarily, mentre è sottoposta ad alcune limitazioni nel 
caso di reati triable either way19.
27 Hampton C., Criminal Procedure, Sweet & Maxwell, London 
1982, pp. 338 ss.. Vedi anche Bing, cit., pp. 72 ss..
28 Emmins, cit., pp. 184 ss..
29 Bing, cit., pp. 72-79 e vedi Barnard D., The Criminal Court in 
Action, 3 ed, Butterworths, London 1988, p. 153 s..
Ciò posto occorre sottolineare che il processo anglo­
sassone costituisce un esempio emblematico del modello 
bifasico, conferente alla tradizione accusatoria. In questo 
senso l’elemento determinante è la netta separazione, non 
tanto, secondo l’impostazione generalmente riportata, tra il 
giudizio sul fatto ed il giudizio sull’autore, non rispondente 

---

IL MODELLO ANGLOSASSONE
211
alla corretta descrizione della sua architettura costruttiva, 
ma tra l’accertamento sul fatto e sulla sua attribuibilità al­
l’imputato da un versante e la commisurazione della pena 
nei suoi elementi qualitativi e quantitativi dall’altro.
La determinazione della pena costituisce difatti l’oggetto 
di una serie di norme e principi che conformano un vero e 
proprio processo, immediatamente successivo alla dichiara­
zione della colpevolezza dell’imputato ovvero al verdict, in 
realtà senza soluzione di continuità da un punto di vista 
pratico in relazione alla sua successione spazio temporale. 
Lo iato processuale è però preciso in quanto il sentencing, 
ovvero la decisione inerente l’irrogazione della pena ritenuta 
congrua ed idonea è oggetto di una procedura complessa, 
recisamente distinta dall’accertamento del fatto oggetto del­
l’imputazione e della responsabilità dell’imputato. Vi sono solo 
alcune differenze che attengono al diverso tipo di procedi­
mento esperibile e dunque derivanti dalla natura del rito 
seguito e dell’organo giurisdizionale dinanzi cui si è svolto.
Nel trial on indictment dinanzi alla Crown Court si as­
siste ad una scissione maggiormente lineare e rigorosa tra 
l’estensione e la portata funzionale del ruolo processuale del 
giudice ed all’opposto della giuria. Tradizionalmente alla 
giuria compete insindacabilmente la decisione sul fatto 
contestato30, con esclusione delle questioni di diritto gene-
,0 L’istituto della giuria popolare, allo stato, si può considerare 
peculiare del processo penale dinanzi la Crown Court in quanto è 
praticamente scomparso nel processo civile rivestendovi carattere ec­
cezionale a causa di una serie di modifiche legislative introdotte tra il 
1854 ed il 1933, le quali hanno eroso in modo considerevole il diritto 
ad essere giudicati da una giuria, sicché attuamente sopravvive esclu­
sivamente per i casi di frode, diffamazione, esercizio doloso ed infon-

---

212 
CAPITOLO OTTAVO
Talmente rientranti nelle prerogative del giudice, salvo alcu» 
ne eccezioni quali la diffamazione e lo spergiuro, permanent 
do comunque anche in tali casi il dovere del giudice di 
fornire le opportune directions, ovvero indicazioni utili ai 
fini del convincimento31.
Una volta raggiunto il verdetto il giudice è difatti vinco­
lato alla sua accettazione, nonostante la sua disapprovazione 
e diverso convincimento. Sono escluse alcune ipotesi in de­
roga a tale regola generale, che consentono all’organo giudi­
cante di rimettere nuovamente il verdetto alla giuria: o per 
la correzione di un errore, o per la risoluzione di un’ambi­
guità, o per la sua inconciliabilità con il fatto oggetto dell’impu­
tazione o con un altro verdetto precedentemente reso. In ogni 
caso sia di conferma del primo verdetto che di rinnovazione 
del medesimo il secondo è vincolante anche se nell’opinione 
del giudice potrebbe essere annullato in appello32.
Dinanzi invece alla Magistrates’ Court il giudice mono- 
cratico togato ovvero il collegio di magistrati onorari deci­
dono in ordine al fatto oggetto dell’imputazione anche per 
le questioni di diritto eventualmente coinvolte, tenendo 
conto che per le problematiche giuridiche i lay Magistrates 
dispongono dell’assistenza del clerk, un funzionario della 
corte professionalmente preparato nelle materie giuridiche 
procedurali e sostanziali33.
dato di un’azione penale, dolosa o colposa ed illegittima restrizione 
della libertà personale (rispettivamente fraud, libel, slander, malicious 
prosecution, false imprisonment)', vedi Smith & Bailey, cit., pp. 703 ss.; 
Spencer, cit., pp. 69 ss. e pp. 382 ss..
31 Tapper C., Cross on Evidence, Butterworths, 1990, pp. 160 ss..
52 Emmins, cit., p. 166 s..
” Smith & Bailey, cit., pp. 755 ss..

---

IL MODELLO ANGLOSASSONE
213
Infine, prima di entrare nel merito del sistema sanziona­
torio differenziato del modello anglosassone e della proce­
dura effettiva del sentencing process, occorre rilevare che i poteri 
giurisdizionali in ordine alla determinazione della pena della 
Crown Court e della Magistrates’ Court incontrano delimitazioni 
diverse, particolarmente in ordine alla misura della detenzione e 
della sanzione pecuniaria54, mentre la procedura è sostanzial­
mente identica. Nel caso in cui, benché una Magistrates’ Court 
abbia accettato di procedere con rito sommario per una offence 
triable either way sulla base del presupposto della idoneità dei 
propri poteri giurisdizionali alla commisurazione della pena, ma 
successivamente alla condanna emessa per il fatto contestato 
ritenga di dover irrogare una sanzione che esuli dall’ambito 
del legittimo esercizio dei medesimi55, può rinviare il con­
dannato al giudizio dinanzi la Crown Court esclusivamente 
per la determinazione della pena attraverso il cosiddetto 
Committal for Sentence. 34
 35
 * * * * * * * * *
34 Infatti le Magistrates’ Court non possono irrogare una pena de­
tentiva nei confronti di persona minore degli anni 21 superiore a sei 
mesi di reclusione qualunque sia il tipo di reato, mentre invece non 
possono imporre una pena pecuniaria nei confronti di un adulto condan­
nato per una offence triable either way superiore a £ 2.000 e secondo un 
criterio scalare a seconda della gravità del reato, sempre nei limiti del pre­
detto tetto massimo per le summary offences-, vedi Bing L, cit., pp. 208 ss..
35 Qualora essendo stato accertato un concorso di reati la sua gra­
vità complessiva lo esiga ovvero nel caso di reati sessuali o di violenza
sia necessaria in ragione del principio della difesa sociale un periodo di
detenzione superiore ai limiti legislativamente previsti per la sua com­
petenza, oltreché in determinati casi particolari di scarsa rilevanza
pratica. Vedi Bingo L, cit., pp. 122 ss.; Emmins, cit., pp. 211 ss.. Si noti
che i presupposti sono stati modificati con l’introduzione del Criminal
Justice Act 1991 il quale ha modificato la precedente sezione 38 del
Magistrates’ Court Act 1980 focalizzando la regola di giudizio invece che
sui precedenti del condannato all’opposto sulla gravità del reato.

---

214
CAPITOLO OTTAVO
8.3 11 regime delle sanzioni differenziate.
Il sistema punitivo anglosassone ha conosciuto una 
continua evoluzione sin dalla metà degli anni sessanta con 
l’introduzione progressiva di una serie di misure alternative 
alla detenzione: sospensione condizionale della pena (1967), 
community service order (1972), day training centres (1972), 
probation orders (1982), combination orders (1991), curfew 
orders (1991); ed altre destinate specificamente per i minori 
quali attendance centre orders e supervision orders*. Ciò in 
attuazione di una politica criminale che si poneva l’obiettivo 
di ovviare alla crisi della carcerazione quale strumento san­
zionatorio, sia per il sovraffollamento delle carceri, piaga 
comune di numerose legislazioni, sia per le censure rivolte 
alla sua valenza riabilitativa e rieducativa in funzione riso- 
cializzatrice del reo. Le cause erano individuate nella ini­
doneità della stessa istituzione, — per le sue prevalenti ca­
ratteristiche afflittive ed incapacitative da un aspetto e dal­
l’altro per le denunciate carenze strutturali —, essendo così 
rispondente maggiormente all’ideologia della retribuzione e 
della deterrenza.
In particolare erano lamentate e riscontrate diverse si­
tuazioni critiche: una crisi nella sicurezza per l’insufficienza 
della struttura carceraria dinanzi all’incontenibile esplosione 
nel numero dei detenuti; una crisi nelle condizioni carcerarie 
per le intollerabili situazioni di alloggiamento e di vita quo­
tidiana imposte dal collasso della ricettività, oltreché per la 
natura repressiva e sostanzialmente sterile e routinaria del 
regime condizionante l’esistenza stessa dei detenuti; una crisi
56 Ashworth, cit., p. 844. 

---

IL MODELLO ANGLOSASSONE
215
di autorità per l’esiguità del personale penitenziario rispetto 
all’enorme numero dei detenuti, che tendeva ad irrigidire la 
durezza del controllo carcerario a fronte delle istanze corpo­
rative di maggior compressione dei diritti dei detenuti; una 
crisi nel controllo e nelle risposte convenzionali al compor­
tamento violento e riottoso dei detenuti stessi (quali la se­
gregazione e l’isolamento), necessitandosi invece un com­
plesso di reazioni anche di natura disciplinare ed ammini­
strativa maggiormente flessibile; una crisi di legittimità a 
causa dell’insoddisfazione dei detenuti per la proliferazione 
di comportamenti brutali e di abusi arbitrari ed oppressivi di 
potere da parte del personale penitenziario37.
37 Cavadino N. e Dignan G., cit., pp. 113 ss..
Questa crisi generalizzata era solo parzialmente risolta 
dall’istituto della liberazione anticipata attraverso i mecca­
nismi della remission e del parole.
La radice genetica delle misure alternative alla deten­
zione, nella politica criminale attuata con le successive ri­
forme legislative, ottemperava all’esigenza di fondo di creare 
un’alternativa al regime carcerario, come parimenti nel no­
stro sistema, ma, poiché l’applicazione delle alternative to 
custody nel sistema anglosassone rimaneva correttamente 
rimessa al giudice della cognizione, il vizio originario di 
fondo della loro ratio si è imposto immediatamente all’at­
tenzione sia dei giudicanti che del legislatore. Balzò all’evi­
denza la contraddittorietà che veniva a permeare i criteri di 
determinazione della sanzione e la palese artificiosità della 
terminologia e dell’ideologia sottostante. Il giudice difatti, 
una volta che avesse valutato il reato sufficientemente grave 
da giustificare una sanzione custodiale, poteva però pren­

---

216
CAPITOLO OTTAVO
dere in considerazione la possibilità di sostituirla con una 
delle alternative previste, in base a parametri che innegabil­
mente contrastavano con tale propedeutico giudizio, portan­
do ad una asimmetria e disarmonia del sistema che già è 
stata segnalata anche nel nostro ordinamento giuridico. 
Inoltre si segnalò il contenuto restrittivo della libertà e dun­
que comunque parzialmente afflittivo delle misure alternati­
ve, che svelava la fictio juris della loro qualificazione, co­
stituendo in realtà delle sanzioni di natura diversa ed at­
tenuata rispetto alla detenzione senza perciò perdere la loro 
natura penale38. Tale revisionismo critico da parte della 
dottrina e degli operatori giudiziari trovò il proprio con­
traltare in sede politica con l’avvento del governo conser­
vatore nel giugno 1987, portando ad una serie di documenti 
che progressivamente indussero un completo mutamento di 
prospettiva, sintetizzando un decennio di ricerche e deci­
sioni a livello governativo in favore di una giustizia penale 
maggiormente ispirata alla filosofia della difesa sociale 
(conchiusa nella formula law and order). Si prese atto del­
l’inefficacia delle alternative alla detenzione sia nella ridu­
zione della popolazione carceraria, sia nell’uso dominante 
della detenzione da parte delle corti a causa della convin­
zione, per il segnalato vizio originario di fondo, che le mi­
sure alternative rispondessero ad un indulgenzialismo in­
giustificato, sia nel ridotto impatto sul fenomeno della cri­
minalità in inarrestabile aumento39.
58 Vedi Ashworth, cit., p. 845; Cavadino e Dignan, cit., p. 169; 
Ashworth A., Sentencing and Criminal Justice, Weidenfeld and Nicol­
son, London, 1992, pp. 242 ss.; Wasic M., Criminal Justice under Stress, 
a cura di Stockdale e Casale, Blackstone, 1992, pp. 118 ss..
39 I documenti cui si fa riferimento nel testo sono: Green Paper

---

IL MODELLO ANGLOSASSONE
217
In definitiva l’inversione di tendenza ha portato a consi­
derare giustamente le misure alternative alla detenzione 
quali forme di attuazione della sanzione penale in seno alla 
comunità sociale, quali strumenti di controllo della crimi­
nalità qualitativamente diversi dalla detenzione, ma comun­
que facenti parte del sistema punitivo e repressivo del fe­
nomeno criminale. Comunque si distinguono dalla de­
tenzione esclusivamente per il minore contenuto restrittivo e 
privativo della libertà personale e pertanto loro ridotta ri­
spondenza ad una funzionalità deterrente ed incapacitativa, 
viste da un certo profilo e per la potenzialità trattamentale in 
senso rieducativo e risocializzativo e dunque maggiore ri­
spondenza ad una funzionalità di prevenzione speciale e di 
reinserimento sociale del reo, dall’altro.
Il sistema penale riformato nelle sue intenzioni doveva in 
conseguenza consentire la reale individualizzazione della 
pena nella sua polidimensionalità, attraverso la molteplicità 
dei mezzi messi a disposizione del giudice, graduando qualita­
tivamente e quantitativamente la risposta della giustizia penale 
all’accertata commissione del reato, in una visione unificante. A 
tal fine ed anche in considerazione del tentativo di adeguare la 
pratica attuazione degli strumenti repressivi e del sistema 
penale in conformità e congruità alle sue finalità, si è anche
Punishment, Custody and the Community (1988, Cm 424) e White Paper 
Crime, Justice and Protecting the Public (1990, Cm 965) che portarono 
all’approvazione e promulgazione del Criminal Justice Act 1991. Vedi in 
proposito Gibson - Cavadino - Rutherford - Ashworth - Harding, 
Criminal Justice in Transition, Waterside, 1994; Ashworth, Non-custo- 
dial sentences, Criminal Law Review, 1992, pp. 242 ss.; McMahon, Net 
Widening, The British Journal of Criminology, Vol. 30, Spring 1990, pp. 
121 ss..

---

218
CAPITOLO OTTAVO
posta una serie di '’''contenitori” della discrezionalità del 
giudice, in modo da guidarne la scelta secondo apposite 
linee direttive legislativamente predeterminate.
In accordo a tale idea di fondo con il Criminal Justice 
Act 1991 il sistema penale è stato riformato secondo una 
struttura piramidale che vede al proprio vertice la deten­
zione, quale massima sanzione repressiva in termini di priva­
zione della libertà personale, ed una sequenza scalare che 
vede le community sentences quali forme di punizione nella 
comunità sociale con un contenuto decrescente di restrizioni 
della libertà. La stessa pena pecuniaria è prevista quale li­
mitazione della disponibilità finanziaria e dunque in ultima 
analisi anch’essa afferente ad un profilo afflittivo in termini 
di libertà personale. Alla base della piramide vi sono i 
provvedimenti denominati discharges e bind-overs, caratte­
rizzati da un contenuto minimo di incisione della libertà 
ovvero quale forma di esclusione della punizione, in ragione 
della tenuità od occasionalità della condotta o della indiretta 
punizione eventualmente già subita in conseguenza del reato 
e dunque rispondenti ad un’effettiva logica indulgenzialista 
e paternalistica di perdono giudiziale. Infatti lo stesso pro­
bation order diviene una pena in termini legali e formali in 
quanto, rompendo con la tradizionale e storica impostazione 
della sua origine non è diretto esclusivamente alla riabilita­
zione e reinserimento sociale del reo, essendo equiparato ad 
una sentenza di condanna anche qualora dia esito positivo e 
come tale essendo registrato nei precedenti penali del con­
dannato.
Coerentemente con tale rinnovata visione del sistema 
penale, viene posto quale criterio generale e regola di giu­
dizio nella determinazione della sanzione il principio della 

---

IL MODELLO ANGLOSASSONE
219
proporzionalità in un’ottica retributivista cui la funzione 
generalpreventiva, rieducativa e risocializzativa, pur presente 
ed ineludibile, diviene sussidiaria ed ausiliaria. La sospen­
sione condizionale della pena detentiva diviene pertanto 
idealmente l’unica vera alternativa alla detenzione40. Si tratta 
di una trasposizione legislativa della cosiddetta punitive bi­
furcation nella politica criminale, accentuando la flessibilità 
del sistema in accordo alla gravità del reato: le community 
sentences sono destinate, quali opzioni afflittive attenuate, 
alla repressione della criminalità minore, assumendo difatti 
quale principio discriminante la gravità del reato41.
40 Vedi Stockdale Casale, cit., pp. 120 ss.; Ashworth, Non-Custodial 
Sentencing, cit., p. 247; Me Mahon, cit., p. 124.
41 Cavadino e Dignan, cit., p. 170.
Allo stato il sistema penale si presenta secondo una 
struttura differenziata di sanzioni secondo il seguente 
schema in crescente ordine di gravità:
A. absolute and conditional discharges. Si tratta di una 
forma di perdono in quanto la corte, nonostante la con­
danna formale, decide di non comminare alcuna pena per il 
reato qualora sussistano tre condizioni. Innanzitutto la pena 
deve essere fissata dalla legge e non dalla common law, e 
dunque viene esclusa solo per l’omicidio e l’alto tradimento. 
In secondo luogo la corte deve ritenere inutile od inop­
portuna l’applicazione di una pena. In terzo luogo non 
devono sussistere i presupposti di idoneità per l’applicazione 
di un probation order, ovvero, essendo già stata esclusa 
l’opportunità della punizione, non deve sussistere la neces­
sità di rieducare o risocializzare il reo. In sostanza viene 
applicata quando, benché l’imputato sia stato riconosciuto 

---

220
CAPITOLO OTTAVO
responsabile del reato commesso, in realtà non gli si può 
muovere alcun rimprovero. Se il perdono giudiziale è condi­
zionato si producono gli effetti giuridici analoghi alla so­
spensione condizionale della pena detentiva dato che egli 
non deve commettere un altro reato durante un periodo di 
tempo fissato dalla corte nel limite massimo di tre anni, al­
trimenti nel caso egli venga condannato per l’ulteriore reato 
sarà applicata dal giudice la pena anche in considerazione 
del precedente reato perdonato.
B. binding over. Quale forma di sanzione (binding over to 
keep the peace), addizionalmente ad un’altra pena per un 
reato per cui l’imputato sia stato condannato, ovvero in 
sostituzione di altra sanzione ovvero ancora a prescindere 
dalla condanna, consiste nell’ordinare di mantenere un buon 
comportamento e la pace e la quiete sociale. Generalmente 
si applica appunto in casi di disturbo della quiete pubblica 
o di fattispecie lievi di violenza ad esempio in litigi familiari 
o tra vicini. Il soggetto bound over deve sottoscrivere una 
dichiarazione, chiamata recognisance, in cui accetta l’ordine 
della corte per un certo periodo di tempo e consentendo a 
pagare una somma di denaro in caso di inosservanza. Se egli 
si rifiuta può essere condannato ad una pena detentiva per 
oltraggio alla corte (contempt of court).
C. fine. Si tratta della tradizionale pena pecuniaria per la 
quale però il Criminal Justice Act 1991 introdusse uno 
schema scalare aritmetico in ragione della gravità del reato 
sulla base di multipli di una entità unitaria e tenendo conto 
della disponibilità finanziaria settimanale del condannato, 
poi abrogato dal Criminal Justice Act 1993
.
42
42 Gibson et al., cit., 29.

---

IL MODELLO ANGLOSASSONE
221
D. curfew order. Si tratta di una innovativa sanzione in­
trodotta dalla riforma in relazione agli adulti, per i reati non 
puniti con la pena detentiva: il condannato può essere sot­
toposto a monitoraggio elettronico in un determinato luogo 
e per un certo numero di ore quotidianamente
.
43
E. probation order. Nel nuovo sistema penale si tratta di 
una vera e propria sanzione penale, caratterizzata da un 
minore contenuto restrittivo e privativo della libertà perso­
nale, applicata in ragione della gravità del reato, tale da non 
consentire l’applicazione di una pena pecuniaria o del so­
pradetto perdono giudiziale, accompagnati o meno da un 
compensation order. Il giudice deve poi individualizzare il 
contenuto e le condizioni prescritte al condannato, in con­
formità sia alla sua struttura bio-psico-sociale di personalità, 
sia in vista dell’attuazione delle esplicite finalità cui teleo- 
logicamente tende l’applicazione di tale tipo di sanzione; 
precisamente la sua riabilitazione, difatti questa sanzione 
persegue un sottostante scopo di emenda del reo ed ulte­
riormente di tutela della comunità, attraverso la prevenzione 
della commissione di ulteriori reati. Sostanzialmente consiste 
nel sottomettere il comportamento del condannato alla su­
pervisione ed assistenza di un probation officer, per un pe­
riodo di tempo compreso tra sei mesi e tre anni al fine di 
risolverne i problemi sociali o personali che lo hanno de­
terminato al reato. La sanzione in oggetto nel sistema penale 
anglosassone corrisponde all’idea stessa del trattamento al 
fine del reinserimento sociale e della risocializzazione del 
reo, tradizionalmente sin dalla sua nascita nel diciannove-
41 Emmins, cit., p. 299; Ashworth, Non-Custodial Sentences, p. 265. 

---

222
CAPITOLO OTTAVO
simo secolo, per l’attività svolta dai volontari presso alcune 
stazioni di polizia. Nell’impostazione originaria traeva fon­
damento specificamente da una esigenza di prevenzione 
della recidiva e pertanto comportava una vera e propria 
diagnosi criminologica e relativa prognosi, con la elabora­
zione di un programma trattamentale a cura dei funzionari 
preposti ed all’uopo professionalmente qualificati. La rifor­
ma attuata con il Criminal Justice Act 1991 ha però rico­
nosciuto il talora veramente incisivo contenuto deprivativo 
della libertà personale. Anche nella configurazione originale, 
il condannato era comunque assoggettato ad un programma 
trattamentale che per quanto da lui consentito comportava 
comunque delle prescrizioni, che potevano peraltro essere 
aggravate dal giudice in base ad ulteriori statuizioni disci­
plinanti gli aspetti della vita personale e sociale del con­
dannato. Come già sottolineato l’inversione di tendenza si 
riscontra sia nell’adozione di una diversa terminologia nel- 
l’indicare globalmente le tipologie di sanzioni non detentive, 
definite community sentences, come pure nell’introdurre, 
quale regola di giudizio generale, il principio di proporzio­
nalità in ragione della gravità del reato, sia nella stessa ap­
plicazione della sanzione che nella graduazione delle restri­
zioni aggiuntive a disposizione del giudice, indubitabilmente 
incidenti sulla sfera della libertà personale. A conferma di 
ciò, in seguito alla riforma il giudice può disporre numerose 
imposizioni, un obbligo di residenza in un certo luogo o 
presso una certa abitazione, ovvero la sottoposizione di un 
trattamento medico terapeutico (qualora sussistano dei di­
sturbi mentali sebbene non tali da giustificare l’ospedaliz- 
zazione psichiatrica), anche di disintossicazione dalla droga 
o dalla dipendenza dall’alcool, od ancora l’eventuale fre­

---

IL MODELLO ANGLOSASSONE
223
quenza di un probation centre per l’attuazione di uno speci­
fico trattamento rieducativo, oppure ulteriormente la parte­
cipazione a determinate attività o la esclusione dall’esercizio 
di determinate attività.
Alla fin fine, nonostante i dubbi pur avanzati a seguito 
dell’implementazione della riforma, circa la possibilità di 
ridisegnare le funzioni ma soprattutto riorientare l’attitudine 
dei probation officers in un’ottica contestualmente autorita- 
tiva, punitiva e di controllo sociale, accanto all’intervento 
risocializzativo e rieducativo, attualmente il probation order 
integra una figura di sanzione massimamente idonea a con­
temperare tutte le istanze della polifunzionalità della pena44.
44 Emmins, cit., p. 295; Ashworth, ibidem, pp. 259 ss.; Barnard, 
Criminal Court in Action, Butterworths’, London, 1988, pp. 245 ss.; 
Spencer, cit., pp. 284 ss.; Cavadino e Dignan, cit., pp. 174 ss.
F. community service order. Si tratta di una sanzione che 
consiste nell’obbligo di un lavoro utile per la comunità, 
senza retribuzione, condizionato nei suoi presupposti ad una 
condanna per un reato punito con la detenzione, al consenso 
del condannato ed alla sua idoneità a trarre beneficio dalla 
prestazione lavorativa utile alla società, e subordinato al 
parere espresso da un probation officer o da un assistente 
sociale, ed alla concreta possibilità di esperirlo nel luogo in 
cui risiede. L’idea di fondo della sanzione consiste, anche in 
questo caso seppure in modo ancor più attenuato, in una 
funzione di emenda del reo attraverso la riparazione simbo­
lica del danno arrecato alla società col reato, a mezzo della 
prestazione non retribuita in un lavoro socialmente utile. 
Anche questa sanzione in conseguenza della riforma ha 
perso la sua natura di alternativa alla detenzione, risaltando 

---

224
CAPITOLO OTTAVO
maggiormente il contenuto coattivo e parzialmente punitivo 
dell ’imposizione45.
45 Ashworth, Non-Custodial Sentencing, cit., pp. 266 ss.; Emmins, 
cit., p. 297.
46 Ashworth, ibidem, pp. 269 ss.; Gibson, cit., p. 144.
G. combination order. Si tratta di una nuova figura san- 
zionatoria introdotta dalla riforma, concepita come una 
combinazione di elementi del probation e del community 
service order, sebbene in generale vada rilevato che le com­
munity sentences possono assumere comunque un contenuto 
misto, ovvero il giudice può applicare una sanzione le cui 
prescrizioni e modalità di attuazione siano mutuate dall’in­
tera gamma di possibilità offerte dalla diversificazione dei 
community orders. La pena in questione, però consta pre­
cipuamente ed espressamente di una combinazione delle 
componenti della messa alla prova e del lavoro coatto social­
mente utile sicché il condannato oltre ad essere assoggettato 
alla supervisione del probation officer è anche obbligato a 
prestare un lavoro socialmente utile
.
46
H. custody. La detenzione viene riservata secondo il 
principio àeWultima ratio a quei reati la cui gravità non 
consenta altro tipo di sanzione, a scopo di incapacitazione in 
funzione della difesa sociale, per la pericolosità del con­
dannato. Può conseguire anche al rifiuto di sottostare ai 
community orders od a seguito dell’inosservanza delle rela­
tive prescrizioni in determinati casi. È importante notare che 
il regime penitenziario è differenziato, essendo gli istituti 
diversamente classificati a seconda del grado di sicurezza e 
di controllo sulla vita dei detenuti ed in ragione delle op­

---

IL MODELLO ANGLOSASSONE
225
portunità lavorative e ricreative offerte. Non sussiste difatti 
alcun trattamento inframurale essendo la riabilitazione, la 
rieducazione e il reinserimento sociale del reo principalmente 
affidati alle sanzioni sinora descritte da attuarsi in seno alla co­
munità sociale. Si distinguono in base ai parametri di sicurezza, 
e controllo: closed prisons, caratterizzate da un elevato numero di 
strumenti attivi e passivi di contenimento dei detenuti e da uno 
stretto e rigoroso regime privativo della libertà personale; open 
prisons, in cui la sorveglianza dei detenuti è limitata ad un rego­
lare appello giornaliero e da altre forme attenuate di restrizione 
fisica della libertà. In relazione al secondo parametro del con­
trollo vengono suddivise in local prisons, generalmente closed, 
destinate di solito all’esecuzione della custodia cautelare nei 
confronti dei detenuti in attesa di giudizio ed ai condannati a 
pene detentive brevi; e training prisons, che possono essere open 
o closed, in cui i detenuti possono essere impiegati in attività 
lavorative e in un certo grado ricreative. L’espiazione della pena 
detentiva nei differenti istituti dipende dalla qualificazione di 
pericolosità del detenuto in riferimento alla sicurezza e dunque 
alla probabilità di un tentativo di evasione, o di un comporta­
mento violento ed indisciplinato, secondo una categorizzazione 
ordinata in base a quattro classi da a A a D. L’organizzazione del 
sistema penitenziario ha un’influenza sulle scelte discrezionali 
della determinazione della pena da parte dei giudici, in quanto 
la detenzione carceraria non è vista quale esperienza rifor­
matrice del criminale, e pertanto si tende ad applicare le 
sanzioni non detentive qualora possibile. Se giudicate ina­
datte al condannato la tendenza generale è nel senso di 
mantenere ad un minimo la misura della pena detentiva47. In 
alternativa può essere disposta la sospensione condizionale.
47 Emmins, cit., pp. 265 ss..

---

226
CAPITOLO OTTAVO
In generale poi i criteri cui si dovrebbe ispirare il giudice 
nella determinazione della pena, derivanti dalla riforma, si 
fondano sul cardine del principio di proporzionalità, cui 
dovrebbe comunque rapportarsi la scelta del giudice, poiché 
la sanzione prescelta deve essere comunque commisurata 
alla gravità del reato e sul contestuale principio di ultima 
ratio nell’adozione della detenzione carceraria. Sottostante a 
questa struttura principale che dovrebbe indirizzare la de­
cisione del giudice in ordine alla specie della pena, e formo 
restando il criterio retributivo in ragione della gravità del 
reato, sussiste secondariamente il principio della gradua­
zione della pena nel suo contenuto restrittivo della libertà 
personale, particolarmente nel caso delle community sen­
tences. Questo perché in esse maggiori sono i margini dei 
poteri di individualizzazione della sanzione da parte del giu­
dice sul tracciato della valutazione dell’opportunità ed 
adeguatezza della pena, in relazione alla personalità del con­
dannato, per l’attuazione dei fini secondari di riabilitazione 
e risocializzazione delle pene non detentive. La gravità del 
reato dipende poi da una serie di fattori aggravanti od at­
tenuanti, con l’inclusione delle circostanze di altri reati per 
i quali sia intervenuta precedente condanna qualora possano 
riflettersi sulla valutazione della gravità del reato oggetto 
della condanna per la quale il giudice procede alla deter­
minazione della pena, sebbene si denunci una sistematica 
mancanza di informazioni sugli effettivi precedenti giudiziari 
per la carenza di un efficace sistema di registrazione48.
48 Gibson et al., cit., pp. 28 ss., Wasik M., Taylor R. D., Blackstone’s 
Guide to the Criminal Justice Act 1991, pp. 43 ss..

---

IL MODELLO ANGLOSASSONE
227
Orbene questo variegato ed articolato spettro di sanzioni 
differenziate, anche alternative o sostitutive alla detenzione 
rappresenta la chiave di volta della vera ed effettiva ratio del 
parere criminologico nella giustizia penale anglosassone. Ciò 
permette anche di sfatare un equivoco di fondo che invece 
è sempre stato immanente nella nostra tradizione ed espe­
rienza giuridica al dibattito sulla “perizia criminologica”, a 
parte l’opinabile veste di mezzo di prova sempre finora 
conferitagli, e precedentemente confutata.
Il parere criminologico, pur nel contesto delle diverse 
opinioni è sempre stato riguardato in termini “assoluti”, 
ossia in rapporto alla determinazione della pena in se e per 
sé considerata, ed indiscriminatamente a tutti i reati, forse a 
causa del fatto che l’art. 133 c.p. anticipava di molto l’av­
vento delle sanzioni sostitutive e delle misure alternative 
(legge n. 689/81 e legge n. 354/75). Sebbene però il parere 
criminologico rappresenti l’auspicabile complemento pro­
cessuale dell’art. 133 c.p., anche in un sistema penale carat­
terizzato dall’alternativa tra pena detentiva e pecuniaria, è 
addirittura fortemente postulato e potremmo dire “vitale”, 
perché ne garantisce la coerenza e l’effettività in un sistema 
penale grandemente diversificato nel catalogo sanzionatorio 
offerto al giudice della cognizione. La scelta della sanzione 
sarebbe difatti tecnicamente quasi impossibile, in vista delle 
finalità specialpreventive e di rieducazione e risocializza­
zione, se affidata alla mera “scienza privata” del giudice, non 
integrata da un parere professionalmente qualificato. Il pa­
rere criminologico invero è precipuamente funzionale alla 
scelta ed applicazione delle sanzioni penali diverse dalla 
detenzione carceraria, in cui peraltro un’opera di risocia­
lizzazione e recupero del reo si è rivelata fallimentare.

---

228
CAPITOLO OTTAVO
Considerando poi che il parere criminologico non puc 
assumere la veste della perizia, ovvero di mezzo di prova, pei 
le ragioni ed i motivi sinora abbondantemente spiegati, l’opzione 
bifasica del processo sembra l’unica soluzione razionale. I 
sentencing process ne costituisce un ottimo modello. |
1
8.4 II sentencing process. 
|
Dopo la condanna dell’imputato per il fatto contestato^ 
nell’imputazione, o fondata su un verdetto di colpevolezza; 
da parte della giuria nel trial on indictment dinanzi alla? 
Crown Court, o sul medesimo verdetto reso dal giudice di^ 
nanzi alle Magistrates’ Court, ovvero ancora qualora l’im-^ 
putato si sia dichiarato colpevole, l’organo giudicante pro4 
cede alla determinazione della pena: si apre una nuova fasé 
processuale. Nell’ultimo caso ciò può avvenire nell’udienza^ 
dibattimentale immediatamente dopo la dichiarazione di? 
colpevolezza da parte dell’imputato per il fatto contestato^ 
oppure in un’apposita udienza successiva qualora ragioni di 
opportunità lo impongano come ad esempio la necessità di 
acquisire un report sul condannato.
La procedura di determinazione della pena è pratica­
mente similare dinanzi ad entrambi i giudici, con la solita 
differenza di una minore formalità dinanzi una Magistrates’ 
Court. In verità, dinanzi alla Crown Court, sebbene il 
compito di determinare la pena sia esclusiva prerogativa del 
giudice, la giuria può cercare di influenzarne la decisione, 
aggiungendo una postilla al verdetto in cui ne venga rac­
comandata la tenuità, ma si tratta di una evenienza rara a 
causa del fatto che generalmente i giurati non sono informati 

---

IL MODELLO ANGLOSASSONE
229
per quanto attiene questa loro facoltà. Il rito si articola a sua 
volta in differenti attività concatenate:
1. Esposizione dei fatti oggetto dell’imputazione, e degli 
altri fatti correlati in ragione della valutazione della gravità 
del reato e della determinazione della pena, da parte del 
pubblico ministero. Il prosecuting counsel procede ad illu­
strare e sintetizzare i fatti oggetto del processo, ovviamente 
secondo la versione dell’accusa, solo eventualmente qualora 
l’imputato si sia dichiarato colpevole. In questo caso infatti 
il giudice non ha avuto alcuna possibilità di avere loro cogni­
zione: la dichiarazione {plea) dell’imputato «guilty» (oppure 
naturalmente not guilty) è preliminare a qualsiasi attività 
dibattimentale, anche istruttoria.
Si deve sottolineare che il prosecutor assume in questa 
fase, non dovendo assolutamente indicare la pena ritenuta 
congrua, un ruolo particolarmente neutrale nei confronti del 
condannato rivestendo una funzione di mero organo di giu­
stizia, peraltro sua peculiare nell’intero corso del procedi­
mento, ritenendosi che egli non perda mai la qualifica di 
minister of justice, non avendo neppure il dovere nè il com­
pito istituzionale di ottenere un verdetto di colpevolezza a 
tutti i costi.
Anche dopo però una dichiarazione di colpevolezza da 
parte dell’imputato può accadere, che a seguito della espo­
sizione della difesa nel corso del sentencing process, risulti 
contestato un elemento del fatto. In questo caso il giudice se 
la questione di fatto coinvolta è pregiudiziale alla determina­
zione della pena, ai fini di una esatta valutazione della fat­
tispecie penale, ha due alternative: ispirarsi al principio del 
favor rei, accettando oculatamente la versione fornita dalla 

---

2.30
CAPITOLO OTTAVO
difesa; oppure disporre la importantissima cosiddetti! 
Newton hearing, in cui entrambe le parti possono chiedere 
l’ammissione di mezzi di prova sulla questione di fatto in 
contestazione49. In tale apposita udienza si seguono stretta­
mente tutte le regole dibattimentali relative all’acquisizione 
dei mezzi di prova ed all’onere della prova, come se l’im­
putato si fosse dichiarato non colpevole, ovvero il giudice 
deve ritenere accertato oltre ogni ragionevole dubbio, in 
base agli ordinari criteri di valutazione della prova, l’ele­
mento di fatto oggetto della contestazione.
49 Questa possibilità è stata introdotta dalla famosa decisione R. V. 
Newton (1982), 77 Cr App R 13, successivamente poi seguita da nume­
rose altre che hanno maggiormente precisato i poteri ed i compiti del 
giudice.
2. Successivamente all’esposizione da parte del prosecu­
ting counsel, generalmente segue l’esame di un ufficiale di 
polizia su richiesta del pubblico ministero, avente ad oggetto 
i dati sul condannato, attinenti specificamente la sua edu­
cazione scolastica e formazione professionale, carriera lavo­
rativa e situazione familiare e finanziaria, oltreché le infor-, 
mazioni afferenti il suo eventuale arresto, custodia cautelare 
e precedenti giudiziari.
La difesa ha diritto a controesaminare l’ufficiale di po­
lizia, cercando solitamente di porre in luce un comporta­
mento processuale favorevole ad un’attenuazione della pena, 
od altri elementi a sua difesa in questo senso. Le regole 
probatorie proprie del dibattimento non vengono applicate 
rigorosamente, in quanto è solo escluso che l’ufficiale di 
polizia possa esprimere valutazioni personali o comunque 
riferire circostanze generiche ed insuscettibili di essere di­

---

IL MODELLO ANGLOSASSONE
231
rettamente provate e che siano pregiudizievoli: come ad 
esempio la comune opinione della comunità in cui viva, cir­
ca la immoralità del condannato. La difesa ha comunque il 
diritto di contestare qualunque asserzione effettuata dall’uf­
ficiale di polizia nel corso dell’esame, ricadendo poi l’onere 
di provare attraverso mezzi di prova che sarebbero stati 
ammissibili nel corso del dibattimento il punto in contesta­
zione. In questo caso le regole probatorie processuali riac­
quistano tutta la loro forza. Può essere prodotto in caso di 
contestazione anche un certificato in cui siano riportate le 
precedenti condanne o verdetti di colpevolezza.
3. Si procede poi alla lettura solitamente integrale dei 
cosiddetti reports, ovvero relazioni preparate da esperti pro­
fessionalmente qualificati ed in possesso delle relative co­
gnizioni specialistiche e tecnico-scientifiche. Si distinguono 
tre tipi di report-.
a. Medical and Psychiatric Reports. Un parere medico­
legale o psichiatrico può essere richiesto in questa fase dal 
giudice, ma naturalmente non ha nulla a che vedere con 
l’accertamento della capacità di intendere e di volere del 
condannato al momento della commissione del reato, in 
dipendenza di una infermità o di una condizione patologica. 
In realtà vengono in rilievo le attuali condizioni psico-fisiche 
del condannato al fine di disporre o la detenzione in un 
ospedale psichiatrico sub s. 37 del Mental Health Act 1983 
ovvero nel caso in cui si intenda applicare un probation order 
con la clausola aggiuntiva di un trattamento psicologico o 
psichiatrico. Nella prassi le corti ritengono spesso utile un 
parere medico-legale o psichiatrico anche nel caso sia proba­
bile l’applicazione di una pena detentiva per i condannati 

---

232
CAPITOLO OTTAVO
che non siano mai stati precedentemente reclusi o comun­
que quando vi siano degli elementi per sospettare una infer­
mità mentale attuale del condannato. Dinanzi entrambi i 
giudici, qualora il giudice ritenga una simile evenienza, può 
procedere a disporre un aggiornamento che consenta tale 
valutazione affidata a specialisti ed esperti professionalmente 
qualificati, cui il giudice affida il relativo parere. Una copia 
della relazione viene comunicata alla difesa la quale può a 
sua volta nominare un proprio consulente tecnico e sotto­
porre la sua relazione al giudice. Le parti possono chiedere 
di esaminare gli esperti autori della relazione.
b. Pre Sentences Reports. Si tratta dell’istituto che ha 
ispirato la maggior parte delle dispute e delle discussioni 
ampiamente esaminate nel corso della trattazione, che hanno 
riguardato l’introduzione della perizia criminologica nel 
nostro sistema, sebbene impropriamente traendo spunto dal 
modello processuale angloamericano che viene presente­
mente delineato.
In precedenza era denominato social enquiry report e 
trova la sua origine presso la procedura seguita dalla giusti­
zia minorile, presso le cui corti era obbligatorio nel corso del 
processo di determinazione della pena. Elaborato dagli assi­
stenti sociali (local authority social workers}, è stato succes­
sivamente ritenuto opportuno nel procedimento riguardante 
gli adulti, quantomeno per l’irrogazione di una pena de­
tentiva ai condannati mai sottoposti al regime penitenziario. 
La sua importanza è cresciuta nel tempo con l’introduzione 
delle misure alternative alla detenzione ed in particolare del 
probation order e con la corrispondente istituzione di un 
ufficio composto da funzionari ed esperti professionalmente 

---

IL MODELLO ANGLOSASSONE
233
qualificati nelle materie psicosociali (probation office). Ini­
zialmente era inteso quale indagine principalmente a sfondo 
sociologico dei fattori che avessero potuto condurre alla 
commissione del reato, e quindi principalmente operava 
nell’ambiente sociale e culturale di provenienza del reo, con 
una contestuale valutazione dell’attitudine individuale e per­
sonale del condannato alla pena, — in ipotesi da imporre — 
e dunque della sua corrispondente idoneità da un punto di 
vista soggettivo. Dal 1960 in poi difatti vi fu un notevole 
incremento nell’uso di tali pareri a supporto della decisione 
giudiziale nella determinazione della pena50.
50 Barnard, cit., p. 226.
51 Hampton, cit., pp. 250 ss.; Ashworth, Sentencing and Criminal 
Justice, cit., pp. 286 ss..
Il sistema per ottenere i pareri era governato da una 
regolamentazione amministrativa largamente basata sulla 
relazione della Streatfield Committee del 1961, che lo stima­
va quale strumento indispensabile di ausilio alla decisione 
del giudice in questa fase, soprattutto in funzione specialpre­
ventiva. Era già dunque allora ben chiara la consapevolezza 
della natura della valutazione espressa dall’esperto professio­
nale in relazione alla pena da applicare. Raccomandazione 
sulla sanzione da applicare che si auspicava venisse esplicita­
mente formulata nel report, nonostante fosse ritenuto dai 
giudici e dagli operatori professionali, — specialmente se 
eccessivamente assertiva e predittiva nella sua valenza 
prognostica — una usurpazione delle prerogative giu­
risdizionali51. La svolta da un punto di vista legislativo 
è ancora una volta rappresentata dalla riforma del sistema 

---

234
CAPITOLO OTTAVO
penale, implementata dal Criminal Justice Act 1991, con il 
quale il precedente Social Inquiry Report è stato sostituito 
dal Pre-Sentence Report52 e ridisegnato in taluni aspetti. La 
regolamentazione dettagliata dei contenuti e del modo di 
presentazione del parere era invero riservata ad un’apposita 
normativa da emanarsi successivamente a cura del Home 
Secretary ai sensi della s. 3 (5) (b) CJA 91, ma tuttora rimasta 
inattuata.
52 Vedi May T., Probation and Community Sanctions, The Oxford 
Handbook of Criminology, Clarendon Press, 1994, pp. 861 ss..
53 White Paper Crime, Justice and Protecting the Public (1990, Cm 
965); Para. 9.6.
34 Ashworth, Sentencing, cit., p. 287; Wasik e Taylor, cit., p. 24.
Il contenuto del Pre-Sentence Report è stato però in 
modo sufficientemente esaustivo indicato dal governo53. 
Precisamente dovrebbe includere: tutte le informazioni utili 
sulla commissione del reato e sull’atteggiamento del reo nei 
suoi confronti; un quadro sintetico sul background sociale, 
culturale e lavorativo del condannato; la valutazione della 
capacità e volontà del condannato di astenersi dal com­
mettere ulteriori reati; la preparazione di un programma di 
trattamento personalizzato ed individualizzato, con la pro­
spettazione delle attività lavorative o rieducative e risocia- 
lizzatrici cui il condannato dovrebbe partecipare sotto su­
pervisione; l’ampiezza della restrizione della libertà perso­
nale coinvolta dal programma. Nella preparazione del parere 
si sarebbe dovuto tener conto delle esigenze di pubblica 
sicurezza e difesa sociale, e dei probabili effetti ed impatti 
sul condannato delle opzioni sanzionatone54. Successiva­
mente però VHome Office, the Department of Health and 
Welsh Office ha pubblicato un documento, ulteriormente 

---

IL MODELLO ANGLOSASSONE
235
integrato poi da materiali vari di addestramento per i Pro­
bation Officers, denominato National Standard for PSRs55, in 
cui sono state prescritte dettagliamente le linee guida delle 
modalità di redazione del parere in oggetto.
55 Materials on the Criminal Justice Act 1991, Waterside Press, 1992.
E utile scorrere pur in breve queste linee guida, poiché 
improntano ed impostano, sulla base dei risultati di diversi 
decenni di sperimentazione e studi, lo schema fondamentale 
ed i contenuti del report, cioè un ineguagliabile modello di 
raffronto del parere criminologico.
Dovrebbe constare di quattro sezioni e precisamente 
una introduzione, una analisi del reato oggetto della con­
danna, le informazioni rilevanti sul condannato e le con­
clusioni.
Nella prima sezione dovrebbero essere indicate breve­
mente le fonti utilizzate nella preparazione del parere, dai 
documenti consultati alle persone intervistate, agli enti go­
vernativi da cui si siano assunte informazioni, ed in quale 
modo si è proceduto ad approfondire la conoscenza della 
personalità del reo (ad esempio il numero dei colloqui) e 
delle altre eventuali persone rilevanti, infine le modalità di 
controllo delle informazioni.
Nella seconda sezione si dovrebbe invece procedere ad 
una analisi degli elementi aggravanti od attenuanti del reato 
oggetto della condanna, comprendendo il contesto psico­
sociale in cui il reato si è realizzato. E interessante notare che 
viene fornita una serie emblematica delle situazioni da esa­
minare, fra cui principalmente i motivi a delinquere e l’atteg­
giamento del reo nei confronti del reato e della vittima, se 
sussiste cioè in questo caso rimorso o consapevolezza del­

---

236
CAPITOLO OTTAVO
l’antigiuridicità della condotta e desiderio di riparare al torto 
fatto. Entrano in considerazione anche qualsiasi altra specia­
le circostanza direttamente rilevante quale causa della 
commissione del reato, — ad esempio —, una situazione 
familiare disagiata, problemi di dipendenza dall’alcool o di 
intossicazione da stupefacenti, disturbi mentali, ecc..
Nella terza sezione devono essere valutati i precedenti 
giudiziali: una sorta di storia della eventuale precedente 
carriera criminale del condannato, nella prospettiva però di 
individuazione dei fattori bio-psico-sociali che vi hanno 
contribuito. In particolare appare importante l’esame dei 
risultati di precedenti Community Sentences anche sempli­
cemente in termini di miglioramento del comportamento, 
crescita personale, eventuale decrescente gravità dei reati 
commessi ecc. In realtà a ben vedere il cuore della valuta­
zione consacrata nel parere è rappresentato proprio da 
questa sezione. Secondo le linee guida anzidette, l’esame 
delle condizioni sociali e personali del reo dovrebbe giun­
gere ad un giudizio sulla probabilità della recidiva, in senso 
lato intesa, e nella corrispondente idoneità di una Commu­
nity Sentence e del relativo programma trattamentale a 
prevenirla ed alla sua adattabilità al reo in considerazione 
della sua personalità. Gli elementi di riferimento di una si­
mile valutazione investono l’intero universo biologico, psi­
cologico e sociale del condannato, rientrando nei parametri 
del giudizio molteplici variabili: la situazione familiare, le 
amicizie, la disponibilità finanziaria, l’eventuale o possibile 
occupazione lavorativa, il generale contesto socio culturale 
in cui vive, la formazione scolastica, educativa e professio­
nale; la possibilità di un approccio specificamente rieduca­
tivo e di reinserimento sociale attraverso la partecipazione 

---

IL MODELLO ANGLOSASSONE
237
ad attività di intrattenimento e risocializzative; considerazio­
ni medico psichiatriche, problemi sessuali, aggressività e 
razzismo. In verità alcuni degli elementi indicati appaiono 
censurabili ed opinabili per la loro generalità e per le im­
plicazioni etiche sottostanti al giudizio che tendenzialmente 
sono orientati a fondare come nel caso del razzismo, parti­
colarmente alla luce dei nostri principi costituzionali.
Nella quarta ed ultima sezione che dovrebbe idealmente 
integrare una sintesi ragionata dell’intero parere, qualora si 
ritenga utile una Community Sentence, si dovrebbe anche 
provvedere ad apprestare una concreta proposta che gradui 
il contenuto delle restrizioni alla libertà personale in pro­
porzione alla gravità del reato, e giustifichi e motivi le ra­
gioni dell’opzione sanzionatoria raccomandata. Ci si deve 
riferire specialmente in questo caso alla probabile riabilita­
zione ed emenda del reo, allegando una sinossi del pro­
gramma di supervisione e trattamento nel caso di Probation 
order, Supervision order o Combination order5*1.
Di particolare interesse è la rilevanza dei fattori che 
possono giustificare una Community Sentence e farla ritenere 
adatta al reo.
La primaria regola di giudizio è indicata in un fine di 
prevenzione speciale e rieducativo, dovendo determinarsi in 
concreto la probabile efficacia della sanzione nella preven­
zione della commissione di ulteriori reati da parte del con­
dannato, in una prospettiva realistica di completamento da 
parte del condannato. Il Criminal Justice Act 1991 ha reso 
obbligatorio per il giudice la richiesta di tale parere nel caso 
intenda irrogare una pena detentiva, eccetto che sia esclusi-
56 Gibson et al., cit.y pp. 178 ss..

---

238
CAPITOLO OTTAVO
vamente triable on indictment, e cioè per i reati più gravi 
salvo che la corte non lo ritenga comunque necessario, 
mentre invece è sempre obbligatorio qualora il giudice 
consideri l’irrogazione di un Community Service Order. Ciò 
conferma pienamente quanto detto sul collegamento fun­
zionale del parere criminologico con la scelta e l’applica­
zione delle sanzioni diverse dalla detenzione e con un diver­
sificato catalogo sanzionatorio.
Si noti però che l’inosservanza dell’obbligo non è san­
zionata con la nullità della sentenza per la parte attinente 
alla determinazione della pena, comportando meramente l’ob­
bligo per la Corte di Appello di richiedere e considerare un Pre­
Sentence Report, ove non acquisito dal giudice appellato57.
57 Wasik e Taylor, cit., pp. 23 e 47.
La politica criminale di stampo repressivo di cui vi è 
traccia nel CJA 91, derivante dall’unificante concezione alla 
base del sistema penale riformato, che vede nel principio 
retributivo il criterio primario di applicazione della pena, ha 
subito una accentuazione con il Criminal Justice Act 1993. 
Questa disciplina ha introdotto la rilevanza dei precedenti 
giudiziari e dei risultati dell’applicazione delle precedenti 
pene non custodial! ai fini della determinazione della gravità 
del reato.
La medesima politica poi ha subito una ulteriore ac­
centuazione con il Criminal Justice and Public Order Bill 
1994 disegno di legge pubblicato nel dicembre 1993 e sino 
i primi mesi del 1995 all’esame del Parlamento. Per quanto 
ci riguarda viene reso facoltativo il parere espresso dal 
Probation Office nell’adozione di un Community Service 
Order e per l’irrogazione di una pena detentiva, nonostante 

---

IL MODELLO ANGLOSASSONE
239
il rischio denunciato della mancanza delle informazioni utili 
e necessarie di supporto alla decisione giudiziale di deter­
minazione della pena, vanificando in parte gli esiti positivi 
della precedente riforma58.
58 Gibson et al., cit., pp. 10 ss..
A ben vedere effettivamente la ratio, il contenuto e le 
finalità del Pre-Sentence Report corrispondono egregiamente 
ad un modello di parere criminologico non puramente 
ideale ma precisamente definito nei suoi contorni, soprat­
tutto perché viene tratto dalla pratica esperienza giuridica di 
un sistema penale già collaudato e la cui costante evoluzione, 
esposta presentemente, è sintomo e garanzia di un appro­
fondimento e di una ponderazione non comuni. Peraltro si 
ricollega ad una prassi applicativa delle sanzioni non deten­
tive lungamente datata nel tempo, e la cui coerenza sistema­
tica lo rende un imprescindibile punto di riferimento anche 
nel nostro sistema, nonostante le problematiche ed i profili 
critici evidenziati dalla dottrina e dagli operatori giuridici 
della giustizia penale anglosassone.
Un tema importante da sottolineare è la natura profes­
sionale del parere, che è redatto da un corpo istituziona­
lizzato e burocraticizzato di esperti ovvero il cosiddetto 
Probation Service, sorto ufficialmente con il Probation of 
Offender Act 1907, che conferiva alle corti il potere di no­
minare propri funzionari, preposti ai compiti derivanti dalla 
supervisione dei condannati nell’assistenza, consiglio e rie­
ducazione dei medesimi. Successivamente la costituzione di 
un’organizzazione più articolata fu realizzata con il Powers 
of the Criminal Courts Act 1973, Criminal Law Act 1977, 
Criminal Justice Act 1982, per cui attualmente la loro no­

---

240
CAPITOLO OTTAVO
mina dipende da commissioni costituite da magistrati, giudi­
ci nominati dal Lord Chancellor, ed altri membri con il 
metodo della cooptazione.
Il servizio è sotto il controllo e la direzione dell’Home 
Office, che provvede anche ad attuarlo con propri ispettori 
ed un regolamento amministrativo che disciplina la qualifica, 
la nomina e i doveri dei funzionari59 60
. Nonostante la tendenza 
a garantire una sempre maggiore professionalità e specia­
lizzazione dei funzionari anche attraverso speciali program­
mi di addestramento, l’ufficio attualmente risente di due tare 
originarie che rendono pressante, secondo istanze sollevate 
da molteplici parti, una sua rinnovazione nel reclutamento e 
nella qualificazione professionale dei suoi membri.
59 Spencer, cit., p. 284 s..
60 Stockdale e Casale, cit., p. 144.
61 Cavadino e Dignan, cit., p. 176.
In primo luogo la sua nascita ne ha sempre connotato 
l’operato di un’impronta solidaristica che sebbene sia utile 
in sede di realizzazione del programma di trattamento, da un 
punto di vista concreto mal si concilia con la nuova filosofìa 
sottostante all’unificato sistema penale differenziato. Le sanzioni 
non custodiali sono configurate, ora, quali forme di punizione da 
attuare nella comunità sociale, con solo secondari fini risocia­
lizzativi e rieducativi diretti all’emenda del reo.
In secondo luogo sebbene l’attività dell’ufficio sia sem­
pre stata descritta come pervasa da un individualizzato e 
sociale e psicodinamico ethosh<>, l’approccio prevalente è 
sempre stato di natura sociologica, fondato su di una specia­
lizzata infrastruttura teoretica referente al modello america­
no dell’intervento sociale applicato al singolo caso61. Questo

---

IL MODELLO ANGLOSASSONE
241
approccio mal si concilia con la complessità della diagnosi 
criminologica richiesta ai funzionari in sede giurisdizionale, 
e che coinvolge una visione molto più globale integrata nelle 
sue componenti sociologiche, psicologiche, antropologiche 
ecc.. I diversi funzionari non sono poi differenziati in ra­
gione della rispettiva settoriale qualificazione professionale 
necessitandosi, soprattutto dopo la riforma, una articola­
zione all’insegna della maggiore specializzazione tra i 
membri dello staff, in conformità alla diversa formazione e 
preparazione specialistica, non più semplicemente afferente 
la dimensione sociale62 63
.
62 Stockdale e Casale, cit., p. 149.
63 Emmins, cit., p. 246.
c. Community Service Report. Nel caso in cui il giudice 
si appresti a disporre un Community Service Order non è 
semplicemente necessario il parere sopradetto, ma anche 
una determinazione dell’idoneità del condannato alla presta­
zione del lavoro coatto di utilità sociale. Si presuppone una 
specifica analisi delle sue abilità e motivazioni in vista del­
l’inserimento nel programma attraverso una relazione pre­
disposta dal Community Service Scheme^.
Un’ultima notazione infine deve essere sottolineata ed 
attiene alla esclusa natura probatoria del parere in questione, 
conformemente a quanto precedentemente rilevato. Il Pro­
bation Officer può essere infatti chiamato in udienza, anche 
se la presentazione del parere è prevista in forma scritta ad 
opera anche di un rappresentante, e l’evenienza che sia 
chiamato to give evidence è raramente riscontrabile. In realtà 
dopo il CJA 91, che ha appunto resa obbligatoria la reda­
zione scritta del parere, e quindi la sua acquisizione docu­

---

242
CAPITOLO OTTAVO
mentale, non pare dubitabile che sia inammissibile una rela­
zione orale al giudice. Altrettanto certo è il diritto della 
difesa comunque di controesaminare in udienza il Probation 
Officer pur senza la possibilità di poter nominare un proprio 
consulente tecnico e di chiederne l’esame.
A questo punto può osservarsi che: lo stesso CJA 91 
definisce chiaramente il Pre-Sentence Report in funzione di 
ausilio ed assistenza al giudice nella determinazione della 
pena64; la possibilità di chiedere l’ammissione di mezzi di 
prova da parte della difesa, e dunque di testimoni, inerisce 
esclusivamente le circostanze di fatto afferenti la determi­
nazione della pena, affermate dall’ufficiale di polizia nel 
corso del suo esame, ovvero dal Probation Officer nella re­
lazione; è ritenuta la esclusione o limitata applicabilità delle 
regole probatorie proprie del dibattimento a questa fase 
quantomeno come orientamento dominante65, e comunque 
sempre attinente le suddette circostanze di fatto; la confi­
gurazione dottrinaria e sistematica della expert evidence 
viene riferita esclusivamente al dibattimento66. Tanto pre­
messo deve pertanto ritenersi esclusa la natura probatoria 
del report.
64 Gibson et al., cit., p. 178.
65 Tapper C., Cross on Evidence, Butterworths’, London, 1990, pp- 
10 ss..
66 Vedi: Hodgkinson T., Expert Evidence: Law and Practice, Sweet 
& Maxwell, London, 1990.
Il diritto di controesaminare il Probation Officer, even­
tualmente chiamato a deporre in questa fase, va dunque 
ricollegato al principio del contraddittorio, pilastro fonda­
mentale del processo accusatorio, in ordine ad un elemento 
del sillogismo giudiziale di determinazione della pena.

---

IL MODELLO ANGLOSASSONE
243
4. Infine la procedura si conclude, qualora non vi siano 
contestazioni in punto di fatto, con l’esposizione della difesa 
del condannato, che indica gli elementi aggravanti od atte­
nuanti della pena ed ogni altra considerazione difensiva 
avente ad oggetto la sua determinazione nella misura e nella 
specie67.
67 Emmins, cit., pp. 247 ss..

---

---

CAPITOLO NONO
IL MODELLO STATUNITENSE
Sommario: Premessa - 9.1 La giustizia contrattata: il plea bargaining - 9.2 
Il sentencing process - 9.3 II pre sentence investigation report.
Premessa
Date le notevoli affinità e le analogie strutturali e proce­
durali di fondo tra il processo penale dell’area statunitense 
ed il sistema anglosassone, nonostante le pur innegabili dif­
ferenze, è opportuno focalizzare comunque l’attenzione su­
gli aspetti maggiormente rilevanti del processo penale e della 
fase processuale di determinazione della pena.
Il processo penale statunitense, al pari di quello anglo­
sassone, si articola in una duplice fase, separando l’accerta­
mento della responsabilità, dal procedimento di determina­
zione della pena anch’esso post-dibattimentale e dunque 
successivo al cosiddetto giudizio sul fatto. Giudizio questo 
reso con il verdict dalla giuria ovvero con il finding dal 
giudice monocratico nel bench trial, assimilabile al summary 
trial dinanzi le Magistrates’ Courts anglosassoni, in ordine 
alla colpevolezza dell’imputato per il reato ascrittogli. E al­
tresì successivo anche a\Y arraignment, ovvero all’apposita 
udienza in cui viene contestata all’imputato formalmente 
l’imputazione definitivamente cristallizzata indictment 
oppure (secondo il tipo di procedura) 1’information, da parte 

---

246
CAPITOLO NONO
del giudice, rispetto alla quale l’imputato può dichiararsi 
non colpevole o colpevole (guilty). In alternativa è possibile 
presentare una dichiarazione di nolo contendere con cui 
esprime l’intenzione di non affrontare il dibattimento. In 
entrambi i casi (guilty e nolo contendere) si passa diretta­
mente alla procedura di determinazione della pena1.
1 Vedi Fanchiotti V., Lineamenti del processo penale statunitense, 
Giappichelli, Torino, 1987.
2 Vedi ampiamente sul punto Daley R., Il Plea Bargaining: uno 
strumento di giustizia senza il dibattimento, in II processo penale negli 
Stati Uniti d’America a cura di Amodio e Bassiouni, Giuffré, 1988, pp. 
157 ss..
’ Fanchiotti V., Spunti per un dibattito sul plea bargaining, ibidem, 
p. 274.
L’unica maggior differenza da segnalare attiene alla 
maggior ampiezza di discrezionalità del Prosecutor nel plea 
bargaining che trova nel processo penale statunitense una 
estesissima applicazione, sostituendo la maggior ampiezza 
della diversion nella giustizia penale anglosassone. In ogni 
caso anche negli Stati Uniti addirittura oltre il novanta per 
cento dei procedimenti penali termina in sede di arraign­
ment1 2-. A ciò si deve aggiungere l’amplissima discrezionalità 
di natura politica del Prosecutor negli Stati Uniti, che in 
realtà fa si che non affiorino neppure a livello di esercizio 
dell’azione penale una percentuale elevatissima di reati, pur 
scoperti ed investigati, e la problematicità sotto il profilo 
della scarsa coordinazione dei rapporti tra l’ufficio del 
Prosecutor e l’enorme congerie di forze di polizia esistenti, 
non essendo di conseguenza sempre disponibile un mate­
riale probatorio sufficiente ad iniziare il procedimento3. 
Altresì la stessa prassi della polizia americana di attuare 

---

IL MODELLO STATUNITENSE
247
meccanismi informali di diversion e forme improprie di giu­
stizia contrattata, anteriormente all’intervento dello stesso 
Prosecutor, rimarca la elevata ampiezza della forbice e della 
divaricazione tra la realtà criminale ed il numero di reati che 
effettivamente pervengono ad una determinazione della 
pena da parte del giudice, analogamente al sistema anglo­
sassone, ma in effetti per fattori e motivazioni diverse.
9.1 La giustizia contrattata: il plea bargaining.
Negli Stati Uniti il plea bargaining appare praticamente 
codificato e regolamentato, quantomeno certamente a livello 
di prassi e costituisce una vera e propria alternativa al di­
battimento con giuria, jury trial. Integra di fatto una specie 
di rinuncia dell’imputato al suo diritto di essere giudicato in 
un processo con giuria.
Si distinguono due forme che si potrebbero definire 
pure4 e precisamente il charge bargainig ed il sentence bar­
gaining, ed una serie di combinazioni miste.
4 Fanchiotti V., cit., p. 281.
Il charge bargaining consiste in un accordo che viene 
raggiunto fra l’accusa e la difesa e che per la parte del­
l’imputato consiste in un guilty plea per uno o più dei reati 
contestatigli, in contropartita della rinuncia alla prosecu­
zione dell’azione penale da parte del Prosecutor, per quanto 
riguarda i rimanenti.
Il sentence bargaining consiste invece nell’accordo fra 
l’accusa e la difesa in cui, a fronte della dichiarazione di 
colpevolezza dell’imputato, il Prosecutor si impegna a for­

---

248
CAPITOLO NONO
mulare una recommendation al giudice in ordine all’applica­
zione di una pena determinata nella specie e nella misura5 6.
5 Brown J., Meriti e limiti del patteggiamento, in II processo penale, 
cit., p. 133 e Fanchiotti, cit., p. 281 s..
6 Daley M., cit., p. 163.
7 Ibidem, p. 164.
E a questo punto che la procedura differisce notevol­
mente dal plea bargaining di stampo anglosassone. General­
mente, quantomeno per i reati minori, il momento proces­
suale privilegiato per il raggiungimento agreement tra 
l’accusa e la difesa è appunto quello àe\Y arraignment, in 
quanto non vi sono nella maggior parte dei casi contratta­
zioni anteriormente a tale udienza predibattimentale. Il 
nodo gordiano, discriminante tra i due ordinamenti, è rap­
presentato dall’intervento del giudice, il cui grado di coin­
volgimento è estremamente variabile a seconda degli ordi­
namenti statali, pur rimanendo punti fermi assoluti: la non 
vincolatività dell’accordo nei confronti del giudice essendo 
sua esclusiva prerogativa la determinazione della pena, e la 
necessità del suo vaglio critico della congruità dei contenuti 
agreement. Addirittura l’American Bar Association 
propugna un ruolo fondamentale del giudice conferendogli 
la facoltà, qualora richiesto e conferendo con l’accusa e la 
difesa, di indicare un plea accettabile, facendogli comunque 
divieto di anticipare espressamente il proprio convincimento 
od esercitare pressioni sull’imputato, intendendo che sa­
rebbe opportuna la formulazione di una determinata di­
chiarazione, oppure ancora di esprimere l’assicurazione 
dell’accoglimento della transazione7.
Appare di particolare interesse nella prassi relativa al­
l’approvazione dei termini dell’accordo, la richiesta al Pro- 

---

IL MODELLO STATUNITENSE
249
bation Officer, anteriormente alla decisione in taluni ordina­
menti statali, di preparare di un rapporto sulla personalità 
dell’imputato e sulle circostanze del delitto quale guida nella 
stessa valutazione del bargaining. Rispetto al modello an­
glosassone questa procedura enfatizza la valenza processuale 
del Probation Officer Report, illuminando un importante 
spunto, al fine di conciliare le esigenze della giustizia con­
trattata, anch’essa accolta nel nostro ordinamento ai sensi 
degli artt. 444 ss. c.p.p., con le modifiche postulate dall’adat­
tamento della nostra tradizione giuridica con il riconosci­
mento e l’introduzione del parere criminologico nei termini 
che saranno esaminati in seguito.
A seguito degli interventi della corte suprema federale, 
ai fini di garanzia dell’imputato, il perfezionamento e la 
formulazione dell’accordo devono risultare esplicitamente, 
sicché attualmente viene verbalizzata nella maggior parte 
degli stati la procedura, ed addirittura in taluni casi redatto 
un atto scritto nel quale consacrare i termini dell’accordo8 9. 
Lo schema è stato sostanzialmente riprodotto nell’attuale 
codice di procedura penale italiano, sebbene sia probabil­
mente parso opportuno escludere la diretta interferenza del 
giudice nel raggiungimento del consenso delle parti.
8 Brown, cit., p. 134.
9 Ibidem, p. 139.
Infine quale ultimo elemento di differenza, la contrap­
posizione funzionale tra giuria e giudice in ordine al giudizio 
sul fatto ed alla determinazione della pena non è piena, 
essendo possibile in talune giurisdizioni che la giuria pro­
ceda all’indicazione della stessa.

---

250
CAPITOLO NONO
9.2 II sentencing process.
Nella giustizia americana lo sdoppiamento bifasico 
processuale10 11
 del giudizio tra l’accertamento del fatto conte­
stato nell’imputazione e la sua attribuibilità all’imputato su 
di un versante, e la determinazione della pena dall’altro, con 
la riconsiderazione del fatto in termini di gravità, è partico­
larmente netta. Con maggior vigore viene sottolineata la dif­
ferenza tra le procedure, in termini di applicazione delle 
regole del procedimento probatorio e di criteri di valuta­
zione della prova, perfino a detrimento delle garanzie pro­
prie della due process clause. Addirittura si può ritenere di 
assimilarlo ad una struttura monofasica, praticamente affe­
rente alla quasi totalità dei casi, attraverso il passaggio diret­
tamente per saltum al sentencing stage, con una contrappo­
sizione dicotomica e paradossale tra un processo attuato con 
le garanzie dibattimentali nei confronti del presunctively 
innocent criminal defendant, ed un processo sostanzialmente 
informale nei confronti del convicted criminal11.
10 Diversa è la contrapposizione funzionale tra giudice e giuria, che, 
come appena chiarito, non è piena.
11 II processo penale statunitense, a cura di Gambini Musso R., 
Giappichelli, Torino, 1994.
Occorre notare che al pari del sentencing process an­
glosassone la procedura diretta alla determinazione della 
pena si compone necessariamente di due aspetti: precisa­
mente uno diretto all’accertamento dei fatti da porre in 
correlazione alla scelta della sanzione nella sua specie e 
misura, cosiddetto sentencing fact finding-, l’altro consistente 
nella valutazione contenuta nella decisione stessa ovvero la 
sentence determination.

---

IL MODELLO STATUNITENSE
251
Particolare rilevanza, come abbiamo visto, nel caso in 
cui l’imputato si dichiari colpevole, assume il primo profilo, 
per la stretta limitazione del patrimonio gnoseologico del 
giudice dibattimentale, in quanto le informazioni e le cono­
scenze offerte al giudice in questa fase dovranno riguardare 
gli stessi fatti di causa. Vi è una profonda distinzione tra le 
due giurisdizioni: nel diritto anglosassone la contestazione in 
punto di fatto fa rivivere le regole evidence e dunque 
l’episteme probatoria propria del dibattimento, essendo 
consentita l’ammissione di veri e propri mezzi di prova; nel 
processo americano a causa della concezione implementata 
dal principio giuridico sostenuto dalla cosiddetta Williams 
doctrine'2, vengono escluse le più elementari garanzie pro­
cessuali del procedimento probatorio12
 13. La dicotomia pro­
pria della opzione bifasica tra accertamento oggettivo e 
soggettivo del fatto, e valutazione ai fini della determina­
zione della pena, è netta al punto che il secondo profilo 
viene ritenuto assorbente del primo nella seconda fase, in cui 
la conoscenza giudiziale è semplicemente teleologicamente 
orientata ad un giudizio concretantesi nell’applicazione della 
sanzione penale, ed estrinseco di per sé al procedimento 
probatorio14. Il parere criminologico può essere acquisito 
attraverso meccanismi informali e non garantiti, quali la relazio­
ne del Probation Officer, senza che l’esigenza di una verifica e 
controllo del materiale fattuale sia ritenuta di portata tale da 
giustificare le forme proprie del dibattimento.
12 Williams v. New York, 337 U.S. 241, (1948).
13 11 processo, cit., p. 126.
14 Come già dimostrato quando si è esaminata la natura giuridica 
della perizia criminologica.

---

252
CAPITOLO NONO
Nonostante la consapevolezza del coinvolgimento dei 
diritti fondamentali del condannato e cioè di uno stadio 
processuale particolarmente delicato perché incidente sulla 
sfera personale di libertà, non è neppure riconosciuto il di­
ritto al contraddittorio quale estrinsecazione del diritto di 
difesa, nella sua accezione specifica di diritto a confrontarsi 
e dunque a controesaminare il Probation Officer. Ciò è ancor 
più sorprendente in un sistema in cui, al contrario che nel 
diritto anglosassone, il diritto alla difesa quale right of con­
frontation trova consacrazione nella carta costituzionale nel 
VI emendamento. La ragione risiede nella natura stessa della 
valutazione che si ritiene affidata al giudice, maggiormente 
configurata come un giudizio sull’autore ai fini dell’indivi­
dualizzazione della pena, idealmente indeterminata, infatti, 
sull’onda dell’ideologia riabilitativa e trattamentale. Natura 
della valutazione e del giudizio che verrebbe a minare lo 
stesso carattere adversary del sentencing process. In partico­
lare sono stati ritenuti inapplicabili 1’hearsay e 1’exclusionary 
rule e viene negato il diritto di controesaminare sia il Pro­
bation Officer in relazione al parere espresso in tale sede, 
contrariamente a quanto si è visto nel diritto anglosassone, 
sia addirittura altri eventuali testimoni su circostanze di 
fatto. La necessità del giudice di entrare in possesso della 
cognizione di qualsiasi circostanza diretta ad influire sulla 
determinazione della pena è ritenuta prevalente sulla tutela 
del condannato e della medesima ratio, cosiddetta profilat­
tica, delle regole di esclusione probatoria, al fine di conte­
nere e prevenire gli abusi procedurali della polizia.
Le informazioni sulla personalità e sulla condotta del­
l’imputato possono essere ricavate pertanto da qualunque 
fonte, senza neppure la possibilità per il medesimo di con­

---

IL MODELLO STATUNITENSE
253
testarne la veridicità e l’attendibilità, attraverso l’ammissione 
di specifici mezzi di prova15. Nonostante difatti addirittura 
possa trattarsi di testimonianza de relato, ovvero di risul­
tanze probatorie illegalmente ottenute, non deve aversi al­
cun riguardo alle condizioni di ammissibilità proprie del 
diritto delle prove penali. Sono riconosciuti criteri affievoliti 
di valutazione della prova, nella sua attendibilità ed accu­
ratezza, rivestendo le dichiarazioni ed affidavit, raccolti o 
provenienti da Probation Officers, Prosecutors ed agenti di 
polizia, un crisma di presunzione privilegiata, ribaltando 
l’onere della prova proprio della logica interna della hearsay 
rule, in sfavore del condannato16.
13 Fanchiotti, cit., p. 151 s.; Id., Il processo, p. 130.
16 II processo, cit., p. 132.
17 Ibidem, p. 152.
La stessa disclosure non è completa: la conoscenza di 
esami psicologici ed informazioni testimoniali ritenute di 
natura confidenziale non sono comunicate al condannato, in 
quanto la giurisprudenza non ha mai affermato l’esistenza in 
capo al medesimo di un diritto di rango costituzionale alla 
discovery11.
L’esclusione della valenza probatoria del parere elaborato 
dal Probation Officer è dunque assoluta anche se non com­
pensata neppure da un diritto al contraddittorio, invece salva­
guardato nel modello anglosassone, sia attraverso la prescritta 
possibilità di avere copia del parere, sia attraverso il diritto 
di controesaminare il Probation Officer. Il detrimento delle 
garanzie costituzionali del diritto di difesa che ciò compor­
terebbe nel nostro sistema induce a non ritenere effettiva­
mente accettabile il modello statunitense sotto tale profilo. 13

---

254
CAPITOLO NONO
Per il netto iato che separa il dibattimento e la fase 
postdibattimentale di determinazione della pena, giustamen­
te poi viene sottolineato il collegamento del bifurcate system 
con l’ideologia penale del trattamento e le finalità di rie­
ducazione e risocializzazione del reo, potenziate dall’im­
ponente riforma del sistema sanzionatorio in chiave di in­
dividualizzazione della pena. Particolarmente difatti nel­
l’esperienza americana ha avuto attuazione in misura mag­
giormente incisiva e dilagante l’idea della flessibilità del si­
stema penale, in ragione della personalità del condannato, 
contestualmente e coerentemente ad una prepotente evolu­
zione degli strumenti di osservazione scientifica della perso­
nalità e dell’esecuzione trattamentale18. Il fulcro del sistema 
penale sulla spinta della new penology era stato incentrato 
sulla pena indeterminata e sulla liberazione condizionale, 
ovvero il parole, in un modo sconosciuto alla stessa espe­
rienza anglosassone, conferendo al giudice un margine di 
discrezionalità amplissimo, in quanto, coadiuvato dal Pro­
bation Officer, aveva la possibilità di applicare la pena nella 
specie e nella misura ritenuta congrua senza alcun effettivo 
controllo. Analogamente però al sistema anglosassone, in cui 
a seguito della caduta del mito del trattamento ed alla 
consapevolezza dell’inefficacia delle alternative alla deten­
zione nella riduzione sui tassi di ricaduta nel reato, e nel 
favorire una effettiva decarcerizzazione, vi fu un movimento 
di riforma teso ad imbrigliare la discrezionalità del giudice. 
Furono approntate vere e proprie “gabbie di contenimento", 
secondo linee direttive di attuazione della politica criminale, 
e la riforma portò alle Federal Sentencing Guidelines, entrate 
18 II processo, cit., p. 119 s..

---

IL MODELLO STATUNITENSE
255
in vigore nel 1987. Si delineò pertanto nuovamente il ritorno 
del principio retributivo e del criterio proporzionale tra la 
sanzione penale e la gravità del reato, analogamente alla fi­
losofia sottostante all’anglosassone Criminal Justice Act 
1991, di poco posteriore.
Le linee guida, espresse addirittura in vere e proprie 
tabelle tariffarie, erano considerate vincolanti, ad eccezione 
del caso in cui il giudice avesse ritenuto che l’effetto di 
circostanze aggravanti od attenuanti non consentisse la de­
terminazione della pena secondo i rigidi schemi predisposti, 
non potendo essere state prese in considerazione. I para­
metri di riferimento divennero difatti da un lato la gravità 
del reato, graduata secondo una scala, e la carriera criminale 
desunta dalla recidiva, abitualità e professionalità nel reato19.
19 Ibidem, p. 120 ss..
20 Ibidem, pp. 132-133.
Tale mutamento ed inversione di tendenza nella strut­
turazione nel sistema penale determinò anche un’evoluzione 
nella procedura di determinazione della pena, il cui giudizio 
assunse quale principio cardine il fatto di reato nella sua 
gravità e le relative circostanze attenuanti od aggravanti, e si 
focalizzò sulla real offence conduct. Fu disegnato un nuovo 
ruolo, nell’applicazione delle sentencing guidelines, al Pro­
bation Officer quale organo rappresentativo dei fatti neces­
sari20. L’anacronismo dei precedenti sbarramenti e ferree e 
rigorose limitazioni alla disclosure e disponibilità dei mezzi 
di prova ed al contraddittorio, diede impulso alla progres­
siva seppur circoscritta erosione della Williams doctrine.
Per quanto attiene al diritto del condannato e della di­
fesa di conoscere la relazione del Probation Officer, come già 

---

256
CAPITOLO NONO
anticipato è stata inizialmente emendata in sede federale la 
rule 32 del Federal Rule of Criminal Procedure, conferendo 
al giudice il potere discrezionale di consentire sia all’accusa 
che alla difesa di ottenere una copia del rapporto, su appo­
sita mozione, con l’esenzione però delle informazioni qua­
lificate come riservate. Riservate erano certamente: la valu­
tazione diagnostica, se la sua conoscenza potesse seriamente 
pregiudicare un programma di riabilitazione; le fonti di 
prova ottenute dietro la promessa sulla confidenzialità e 
riserbo della provenienza, ed ogni altro elemento che se ri­
velato potesse risultare in un danno di qualsiasi natura al­
l’accusato, o ad altre persone; infine la finale raccomanda­
zione propositiva21. Successivamente sono stati imposti alla 
corte doveri maggiormente incisivi e pregnanti, al fine di 
consentire anticipatamente la conoscenza del Report, attra­
verso la sua consultazione entro un tempo ragionevole prima 
dell’udienza, in cui si procedesse alla determinazione della 
pena, con un diritto ad ottenerne copia che deve essere 
restituita al Probation Officer immediatamente dopo l’irro- 
gazione della pena o l’ammissione alla Probation. La corte ha 
il potere di disporre discrezionalmente altrimenti, senza la 
necessità di alcuna specifica mozione o richiesta. Si è af­
fermata esplicitamente la doppia legittimazione dell’imputa­
to e del suo difensore in ordine alla visione del fascicolo22.
21 Vedi Moore's Federal Practice, Matthew Bender, November 1985 
Cumulative Supplement, II ed., 1985, sub 32-8.1 e 32-8.2.
22 Ibidem, 32-8.2.
Solo in California come nel diritto anglosassone è dato 
all’accusato un pieno diritto di accedere al rapporto e pur 
nella sua maggior tutela dei diritti dell’accusato, rimane 

---

IL MODELLO STATUNITENSE
257
comunque carente la normativa sia per quanto attiene gli 
effettivi tempi entro i quali deve essere permessa la disclo­
sure, sia il diritto ad estrarne copia desunto solo indiretta­
mente dalla rule 32 (c) (3) (E) Fed.R. Crim. P.2i. In con­
nessione con la maggiore espansione del diritto di visione e 
copia anteriormente all’udienza, e con la previsione della 
comunicazione in questa sede delle determinazioni e valu­
tazioni raggiunte nel parere dal Probation Officer stesso, 
invece della mera possibilità di leggere e discutere il rap­
porto del Probation Officer, è stata attribuita ulteriormente al 
condannato ed al suo difensore, una opportunity to com­
ment, anche in relazione alle conclusioni rassegnate ed ad 
altri temi correlati all’individuazione della pena idonea. Il 
riferimento è all’eventuale contestazione in punto di fatto 
delle informazioni e conoscenze contenute nel rapporto. Al 
giudice è imposto il dovere o di procedere ad un accerta­
mento della circostanza di cui si è eccepita l’inaccuratezza, 
ovvero di dichiarare la sua superfluità ai fini della determi­
nazione della pena, con il potere discrezionale di ammettere 
testimonianze od altri mezzi di prova. E dunque rimessa alla 
opzione discrezionale del giudice l’eventualità di una 
udienza istruttoria, pur con le limitazioni attinenti al pro­
cedimento probatorio, ed ai criteri di valutazione degli 
elementi di prova innanzi dette23
 24. Ad ulteriore garanzia viene 
previsto che siano registrati a verbale gli accertamenti e le 
23 Così come in vigore dal 1° Novembre 1986 essendo stata la 
norma ulteriormente emendata da tale data sebbene non con riferi­
mento all’oggetto dell’analisi del testo. Vedi anche 11 processo, cit., 128, 
sebbene riferito alla norma così come emendata fino al 1975.
24 Vedi Moore's Federal Practice, cit., 32-1 ss. ed in particolare le sot­
tosezioni rule 32 (a) (1) e 32 (c) (3) (A) ed altresì 11 processo, cit., p. 131.

---

258
CAPITOLO NONO
determinazioni del giudice da allegare alla copia del rappor­
to da inviare all’amministrazione penitenziaria.
In conclusione anche nel sistema americano appare ben 
chiara l’esclusione della natura probatoria della valutazione 
e delle conclusioni del parere criminologico, e la sua natura 
estrinseca alla dimensione processuale dell’accertamento del 
fatto. Solo in considerazione ed attuazione del diritto di 
difesa, potrebbe accogliersi un diritto di discuterne la fon­
datezza, culminante nella facoltà di controesaminare l’autore 
del rapporto, estrinsecazione diretta del principio del con­
traddittorio. Al contrario, per un vizio di inversione meto­
dologica specularmente contrapposto a quello che nel no­
stro sistema ha portato alla configurazione dell’expertise in 
termini formali di perizia, tale diritto e facoltà non è disci­
plinata ed accettata come nel diritto anglosassone.
9.3 11 pre sentence investigation report.
Il pre sentence investigation report consta di un rapporto 
delle indagini svolte da un funzionario di un ufficio giudi­
ziario di esperti correzionali! appositamente istituito e pre­
posto ovvero il Probation Officer, disposte d’ufficio dal giu­
dice in funzione della determinazione della pena.
Costituisce il materiale essenzialmente a disposizione 
dell’organo giudicante nella sentence hearing ed è centrato 
sull’esame della personalità dell’imputato e sull’investiga­
zione dei fatti concernenti. I presupposti sono: la dichiara­
zione di colpevolezza dell’imputato, nella quale ipotesi di­
viene lo stesso strumento esclusivo di conoscenza dei me­
desimi fatti di causa per il giudice; un verdetto o dichiarazio­

---

IL MODELLO STATUNITENSE
259
ne giudiziale di colpevolezza, od una dichiarazione di nolo 
contendere da parte dell’imputato; ogni altro caso come ad 
esempio qualora avvenga un patteggiamento, con il consen­
so scritto dell’imputato medesimo.
Il contenuto non differisce dal presentence report del 
diritto anglosassone, indirizzandosi principalmente all’ac­
quisizione dei dati rilevanti in ordine all’assetto biologico, 
psicologico e sociale della personalità del condannato od 
imputato, risultando conferenti i suoi precedenti giudiziari, 
il carattere, il contesto familiare e sociale e l’impatto del 
reato sulla vittima, oltreché il comportamento nei confronti 
di questa ed il risarcimento del danno. In realtà a causa della 
cronica carenza di mezzi e personale spesso attinge in modo 
prevalente al Prosecutor’s Pile e dunque alla documentazione 
predisposta dall’organo dell’accusa, ma anche di altre 
agenzie governative con i sottostanti pericoli connessi25.
25 Fanchiotti, cit., p. 151 s. ed II processo, cit., p. 125 s..
Nel dettaglio deve contenere un’analisi anche storica 
degli elementi della personalità del condannato, compren­
dendo i suoi precedenti giudiziari e le sue condizioni fi­
nanziarie e ad ogni altra circostanza afferente il suo com­
portamento, sicché si plasma come una amplissima pro­
spettazione al giudice di fatti e valutazioni concernenti la 
personalità dell’imputato o condannato.
È importante la qualificazione del reato e dell’imputato 
condannato in relazione alle linee direttive predisposte dalla 
Sentencing Commission a seguito della riforma del sistema 
penale, ed un parere sulla sanzione idonea nella specie e 
nella misura, che tenga conto dello schema di determina­
zione della pena introdotto. Possono inserirsi anche infor- 

---

260
CAPITOLO NONO
inazioni di cui si è verificata l’attendibilità e non controverse 
e discutibili o comunque espresse in modo surrettizio, ine­
renti l’impatto finanziario, sociale, psicologico e fisico del 
reato nei confronti della vittima.
Infine, a conclusione del parere, la predisposizione del 
programma di trattamento nel caso in cui si ritenga appli­
cabile una sanzione non detentiva, in corrispondenza alle 
risorse disponibili in vista della sua pratica attuazione26.
26 Moore’s Federal Practice, cit., 32-3.

---

Parte Quarta
PROSPETTIVE

---

---

CAPITOLO DECIMO
IL PARERE CRIMINOLOGICO
Sommario: 10.1 Natura giuridica, caratteri, contenuti - 10.2 L’opzione 
processuale bifasica ed il modello angloamericano.
10.1 Natura giuridica, caratteri, contenuti.
Preliminare a qualsiasi altra considerazione che preluda 
all’accoglimento ed all’ammissibilità dell’esame della perso­
nalità del reo nel nostro sistema penale, a mezzo del parere 
motivato di un esperto, è la risoluzione della problematica 
attinente all’idoneità dello strumento processuale da utilizza­
re quale veicolo di conoscenza giudiziale, in relazione ai 
contenuti in termini di indagini e valutazioni afferenti la 
personalità dell’imputato.
Il parere criminologico, in ragione della sua funzionalità 
precipua di ausilio del giudice per quella parte del sillogismo 
giudiziale attinente alla determinazione della pena, non rive­
ste e non può rivestire natura probatoria. Il giudizio crimi­
nologico sulla personalità dell’autore, nella sua componente 
prognostica e predittiva, si proietta difatti nel futuro e tende 
all’attribuzione di una qualità, propedeuticamente alla indi­
viduazione della sanzione idonea da applicare al reo, secon­
do la prospettiva polidimensionale della individualizzazione 
della pena. La sua intrinseca natura lo pone al di fuori del 
procedimento probatorio e dall’ambito dell’accertamento 

---

264
CAPITOLO DECIMO
del fatto anche da un punto di vista epistemologico. Quando 
si è escluso che il parere criminologico possa essere intro­
dotto nel processo penale a mezzo di una perizia, è stata 
posta in luce e chiarita la netta dicotomia tra il giudizio di 
inferenzialità afferente una circostanza di fatto, nella sua 
dimensione rappresentativa di un altro fatto del quale si vuol 
raggiungere la conoscenza, ed il giudizio di inferenzialità 
afferente una circostanza di fatto, nella sua dimensione at­
tributiva di una qualità, e quindi denotativa1. Differenza che 
è difatti ben presente nel modello angloamericano testé 
esaminato, in cui il parere criminologico non assume la 
forma di un mezzo di prova in quanto diretto ad un oggetto 
insuscettibile di accertamento sotto un profilo logico e 
giuridico. La configurazione del parere criminologico quale 
mezzo di prova condurrebbe a confondere surrettiziamente 
il piano strettamente processuale dell’accertamento della 
sussistenza di un fatto di reato nei suoi elementi materiali e 
psicologici, al fine della sua dichiarazione giudiziale, con il 
piano sostanziale della sua valenza in termini di disvalore 
oggettivo ed in relazione alla personalità del reo, al fine della 
corretta applicazione della pena.
Non si può negare però che il parere, nella sua com­
ponente diagnostica, sia certamente diretto all’acquisizione 
di circostanze fattuali pur viste esclusivamente nella loro 
inferenzialità rispetto alla struttura bio-psico-sociale del reo, 
anche correlata al reato commesso e non nella loro rap­
presentatività di un fatto, ma proprio perché l’indagine è 
diretta alla loro conoscenza e prospettazione al giudice non 
ai fini di una loro dichiarazione giudiziale, e dunque di un 
1 Vedi infra, Parte II, cap. VI, par. 6.2.

---

IL PARERE CRIMINOLOGICO
265
formale accertamento della loro sussistenza, si pone al di 
fuori a stretto rigore del procedimento probatorio. Solo 
qualora nasca contestazione sulla loro sussistenza ed in 
quanto presupposti della decisione del giudice di applica­
zione della pena e del parere criminologico, sorge la ne­
cessità di procedere al loro accertamento secondo le forme 
proprie del metodo probatorio, destinato a regolare da un 
punto di vista epistemologico l’acquisizione degli elementi 
della conoscenza giudiziale. Al limite, la forma propria del 
mezzo di prova, sulla base di queste considerazioni, po­
trebbe essere assunta solo ove l’attività dell’esperto o co­
munque il parere si limitasse al profilo investigativo, risul­
tando però in tale caso monco proprio del suo contenuto 
fondamentale e qualificante. In questo senso sarebbe am­
missibile esclusivamente una perizia psicologica che dovreb­
be essere circoscritta alla mera assunzione di dati sulla 
personalità dell’individuo, attraverso gli opportuni strumenti 
tecnici e scientifici e le cognizioni specialistiche dell’esperto, 
escludendo peraltro l’operazione inferenziale di attribuzione 
di qualità psicologiche. Ciò ne renderebbe conseguente­
mente la sua utilità ai fini della decisione giudiziale prati­
camente minima se non nulla.
L’attuale ordinamento processuale, come osservato, ha 
già operato una scelta di campo con l’art. 187 c.p.p., essendo 
l’oggetto della prova esteso anche ai cosiddetti fatti “se­
condari”2, rispetto al fatto ed alle circostanze invece oggetto 
dell’imputazione. Il procedimento probatorio può avere ad 
oggetto «i fatti che si riferiscono..., alla determinazione della 
pena o della misura di sicurezza», che dunque possono
2 Vedi infra, Parte II, cap. VI, par. 6.1.

---

266
CAPITOLO DECIMO
essere provati con ogni mezzo, anche una perizia. Scelta dia­
metralmente opposta al diritto statunitense, come visto, ma 
comunque ancora corretta da un punto di vista logico-giuri­
dico, seppur opinabile. Vi sono in effetti ragioni a favore di 
tale estensione, in virtù di una pretesa maggiore garanzia 
dell’imputato, ovvero del condannato, stante la notevole 
tutela assicurata dalle regole proprie dell’acquisizione proba­
toria. Contra, si deve però ricordare l’obiezione della perico­
losa frammistione dell’accertamento dei fatti oggetto del­
l’imputazione e di quelli invece estranei alla condotta pe­
nalmente rilevante dell’imputato, e quindi attributivi ovvero 
denotativi della sua personalità, ed in secondo luogo il ri­
lievo del pericolo che possa conferirsi indirettamente al 
mero giudizio attributivo il carattere sacrale, e se passato in 
giudicato, indefettibile, dell’accertamento giudiziale. La scel­
ta ex art. 187 c.p.p. sarebbe maggiormente garantista solo 
ove si verifichino due condizioni: da un lato sia lucidamente 
ben chiaro che quei fatti non sono rappresentativi, ma at­
tributivi di una qualità, che in quanto tale non è possibile sia 
oggetto di accertamento3; dall’altro lato sia tenuto ben di­
stinto e separato il giudizio sulla responsabilità del fatto di 
reato, dal giudizio sulla personalità ai fini della determina­
zione della pena4.
3 Ma così non è come è dimostrato dal fatto che in tutto il vigore 
del codice del 1930 e poi della progettata riforma del 1978, si è sempre 
parlato di perizia criminologica, e mai è stata obiettata la necessaria 
esclusione della natura probatoria del giudizio criminologico, come argo­
mentato supra. Solo talora, seppur senza un adeguato approfondimento da 
un punto di vista della scienza processualpenalistica, e nel vigore del­
l’attuale codice, sono state proposte denominazioni alternative: Ponti 
G., La consulenza tecnica criminologica, Riv. it. med. leg., pp. 857 ss..
4 Ma così non è, accogliendo il codice di procedura penale del 1988 
l’opzione monofasica.

---

IL PARERE CRIMINOLOGICO
267
Qualora, in sede di ausilio alla prerogativa giurisdiziona­
le di applicazione della sanzione idonea, si voglia utilizzare 
nel processo penale il complesso di cognizioni specialistiche 
e gli strumenti tecnico scientifici cui risultino conferenti 
scienze umane quali la psicologia, l’antropologia, la socio­
logia e last but not least, la criminologia, in grado di com­
pendiarne i metodi ed i risultati in funzione dell’autore e del 
fatto di reato commesso, al fine di esaminare la personalità 
dell’imputato, lo strumento processuale adatto non può assume­
re la veste formale di mezzo di prova. Questo, a prescindere 
dalle obiezioni logico-giuridiche, anche per tutte le conse­
guenze che ne derivano, viste dall’angolazione del pericolo 
suddetto che ciò conferisca il sigillo della sacralità dell’ac­
certamento giudizialmente dichiarato al giudizio sull’autore.
Pertanto lo strumento migliore per l’introduzione del- 
X expertise criminologica nel processo penale, anche da un 
punto di vista semantico oltre che giuridico e processuale, è 
quello del «parere criminologico», reso da specialisti e pro­
fessionisti qualificati nella forma di una relazione che non 
rivesta valenza ed efficacia probatoria.
Anche la veste della consulenza tecnica non è auspica­
bile sia perché il giudizio criminologico non verrebbe a 
differenziarsi sufficientemente dalla materia probatoria5, sia 
perché vi è un orientamento giurisprudenziale e dottrinario 
che tende ad attribuire alla stessa consulenza tecnica la 
natura di mezzo di prova e si ricadrebbe pertanto nella 
medesima obiezione6.
5 La consulenza tecnica è infatti disciplinata in sede di perizia nel 
Libro III del codice, appunto dedicato alle prove.
6 Vedi ampiamente infra, parte II, cap. VI, par. 6.2, nota n. 54.

---

268
CAPITOLO DECIMO
Da un punto di vista processuale la controversia su di un 
fatto posto a base della relazione e della relativa motivazione 
del giudizio reso, la cui prova non risulti già acquisita pre­
cedentemente aliunde, dovrebbe condurre essa sola ad un 
accertamento sommario condotto con le regole proprie del 
metodo probatorio, seppur semplificate nelle forme e nel 
procedimento e dunque in via esclusivamente incidentale ed 
eventuale.
In ogni caso il principio del contraddittorio quale 
estrinsecazione del diritto di difesa, costituzionalmente tu­
telato7, impone il riconoscimento sia del diritto ad una piena 
conoscenza della relazione, sia del diritto ad una difesa tec­
nica e dunque alla nomina di un esperto in qualità di con­
sulente tecnico, oltreché al diritto dell’accusa e della difesa 
di esaminare e controesaminare gli esperti. L’ipotesi appare 
pienamente compatibile con il nostro attuale sistema pro­
cessuale in cui è stato introdotto il metodo dell’esame in­
crociato dell’ottica di attuazione del contraddittorio in 
sede di formazione della prova. Si tratta difatti di un metodo 
dialettico che può trovare applicazione anche al di fuori del 
procedimento probatorio costituendo estrinsecazione diretta 
7 Confronta gli estesi approfondimenti in: Calamandrei P., La dia- 
letticità del processo, in Processo e democrazia, Padova, 1954, p. 123; Di 
Chiara G., Il contraddittorio nei riti camerali, Giuffré, 1994; Ferrua P., 
Contraddittorio e verità nel processo penale, in Studi sul processo penale, 
vol. Il, Giappichelli, Torino, 1992, pp. 75 ss.; Giostra G., Valori ideali 
e prospettive metodologiche del contraddittorio in sede penale, Poi. dir., 
1986, pp. 17 ss.; Id., Contraddittorio (principio del), Enc. giur., Treccani, 
Voi. Vili, 1988; Ichino G., Alcuni spunti di riflessione sul tema delle 
indagini preliminari, Riv. it. dir. proc, pen., 1993, p. 694; Lombardo 
L.G., Ricerca della verità e nuovo processo penale, Cass, pen., 1993, pp. 
751 ss.; Ubertis G., La prova penale, cit., pp. 54 ss..

---

IL PARERE CRIMINOLOGICO
269
del principio del contraddittorio8, in attuazione del diritto di 
difesa, poiché si sostanzierebbe, nella specie, in una verifica 
e chiarimento in contraddittorio delle motivazioni e dei cri­
teri del giudizio criminologico.
8 Mutuato difatti dai sistemi di common law. In questi ordinamenti 
giuridici la successione di examination in chief e cross examination, in 
rapporto alla hearsay rule, sebbene se ne possa discutere l’efficacia o 
l’effettività, è sempre visto come metodo dialettico di estrinsecazione 
massima del contraddittorio, in seno al processo adversary ed anche non 
necessariamente collegato al procedimento probatorio: vedi infra la 
disamina della cosiddetta Newton hearing (Parte III, cap. VI) nel diritto 
statunitense. Confronta altresì: Cross - Tapper, Cross on Evidence, pp. 
269 ss.; Stone M., Cross-Examination in Criminal Trials, pp. 2 ss..
La normativa e l’esperienza angloamericana in cui 
l’istituto ha trovato lunga applicazione, come precedente­
mente illustrato, conforta tale imprescindibile impostazione 
ove si osservi, ad un maggiormente approfondita analisi, che 
l’esclusione della valenza probatoria del parere non deriva 
dall’opzione bifasica sul piano processuale. Deriva dalla di­
versa natura della decisione giudiziale e del giudizio sotto­
stante in cui il parere trova la sua giustificazione funzionale 
di ausilio e sussidio all’organo giudicante. E la constatazione 
della diversa natura del giudizio, difatti, che è sottesa alla 
ratio della cesura nella scansione processuale, e che si ri­
verbera e riflette sulla necessaria articolazione differenziata 
degli strumenti e mezzi della conoscenza giudiziale. La 
stessa ratio del parere criminologico è partecipe del fonda­
mento teleologico e funzionale del giudizio di determinazio­
ne ed individualizzazione della pena, e su esso conseguente­
mente si modella nella propria natura, contenuto e caratteri.
Tale considerazione svela anche il collegamento sostan­
ziale con un sistema penale flessibile e diversificato nella 

---

270
CAPITOLO DECIMO
risposta sanzionatoria, di cui il giudizio criminologico do­
vrebbe costituire il fulcro e cui è conferente l’eventuale sup­
porto specialistico e tecnico scientifico dell’esperto al pa­
trimonio gnoseologico del giudice in sede di decisione. 
Una politica penale multidimensionale ed individualizzata, 
comunque sia contemperata ed equilibrata nelle sue varie 
istanze finalistiche, impone un giudizio sulla personalità 
dell’autore, una prognosi criminologica, e la predisposizione 
nei congrui casi di un programma di trattamento rieducativo 
e di un intervento risocializzativo. Valutazione che ne co­
stituisce il punto focale e che non può essere nella sua 
complessità sempre affidata alla comune scienza ed espe­
rienza del giudice, per la impraticabilità della sistematica 
integrazione delle sue conoscenze a livello di formazione con 
le minime e sufficienti cognizioni specialistiche, in termini di 
costi ed impegno di strutture.
Occorre considerare che un vero e proprio giudizio 
criminologico non è sempre invocato dalla situazione pro­
cessuale e personale del reo. La sua maggiore opportunità è 
postulata, innanzitutto, in ragione della criminalità minore, e 
solo in sede di applicazione di sanzioni alternative alla de­
tenzione, alle quali dovrebbe essere recuperata maggiormen­
te la funzione afflittiva e punitiva, secondariamente perché 
non tutti i casi rivestono una difficoltà od una esigenza di 
approfondimento particolarmente marcata e dunque lo 
sforzo diretto alla preparazione del corpo giudicante non 
sarebbe proporzionato all’effettiva necessità.
Inoltre la corretta attuazione di un sistema penale diffe­
renziato che voglia realmente contemperare ed equilibrare in 
un certamente difficile equilibrio le diverse finalità della 
pena, come peraltro suggerisce l’evoluzione della stessa 

---

IL PARERE CRIMINOLOGICO
271
esperienza angloamericana, già originariamente improntata 
ad analoga impostazione, deve essere demandata al giudice 
di cognizione per una serie di motivi.
Il rinvio alla sede dell’esecuzione in cui potrebbe trovare 
collocazione, come nel nostro ordinamento, la presenza di 
un collegio integrato da esperti, comporta una disarticola­
zione nella nozione stessa della pena e del relativo giudizio 
di determinazione, che viene scisso fra diversi organi giu­
dicanti e secondo la prevalenza di criteri potenzialmente 
confliggenti. Si omette di considerare una mistificazione 
delle sanzioni alternative alla detenzione, la cui qualifica­
zione semantica non è sufficiente a negarne il sostanziale 
contenuto punitivo in termini restrittivi della libertà perso­
nale, e la contraddittorietà della loro stessa applicazione e 
nozione in una sede, quella penitenziaria, la cui ratio è in­
vece diretta ad escludere.
Coerentemente dunque l’implementazione di una poli­
tica penale differenziata postula in sede processuale, rispetto 
a determinati reati ed in determinati casi, una valutazione 
criminologica che ne consenta una concreta e pratica at­
tuazione già in sede di cognizione.
Il giudice naturalmente non può essere vincolato nella 
sua decisione ai risultati del parere criminologico, ma non in 
virtù del principio del libero convincimento che attiene al 
momento della valutazione della prova nel procedimento di 
accertamento del fatto. Esattamente il giudice è svincolato 
perché rientra nell’esclusiva prerogativa della funzione giuri­
sdizionale di applicazione della legge penale, con riferimento 
alla sanzione da irrogare al reo.
I contenuti del parere criminologico sono naturalmente 
rispecchiati dalla sua valenza funzionale per cui dovrebbe 

---

272
CAPITOLO DECIMO
articolarsi dettagliatamente in una serie coordinata di ele­
menti, sufficientemente specificati anche a livello normativo.
Innanzitutto una analisi che focalizzi il fatto di reato 
nelle sue circostanze aggravanti ed attenuanti in relazione 
all’autore, con indicazione delle motivazioni e dell’atteggia­
mento assunto nei confronti del reato e della sua vittima ed 
il contesto socio-psico-sociale in cui ha avuto luogo, sotto­
lineando le circostanze di fatto familiari o personali che ne 
possano considerarsi fattori causali. Si tratta in altre parole 
dell’inquadramento della condotta criminosa e del disvalore 
del fatto in relazione alla personalità dell’autore.
In secondo luogo un’analisi e valutazione degli elementi 
direttamente afferenti alla personalità del reo, inquadrata nel 
suo ambiente socio-culturale e nell’ambito del decorso di 
una eventuale carriera criminale, tenendo conto pertanto dei 
precedenti giudiziari e della documentazione esistente in 
sede di esecuzione ed espiazione di precedenti sanzioni 
penali, specialmente se alternative alla detenzione. Si do­
vrebbero sottolineare, come già visto, grazie alle preziose 
indicazioni dell’esperienza angloamericana e degli standards 
ivi elaborati, i miglioramenti nel comportamento, il maggior 
intercorrere del tempo tra le eventuali condanne e la ridotta 
gravità dei reati ecc., in altre parole con riferimento al nostro 
sistema: la capacità a delinquere vista in un’ottica evolutiva, 
includendo le condizioni personali, finanziarie, lavorative, 
familiari ecc. In questo caso l’attenzione sarebbe pertanto 
diretta ad indagare i dati, ed a valutare il complesso di 
elementi inerenti con maggior specificità all’attuale qualità 
della capacità a delinquere di cui all’art. 133 comma 2° c.p.
La valutazione dovrebbe quindi sostanziarsi nella de­
terminazione della probabilità di commissione di futuri rea-

---

IL PARERE CRIMINOLOGICO
273
ti, e quindi in una effettiva prognosi sul comportamento del 
reo, particolarmente in relazione anche allo spettro delle 
sanzioni concretamente irrogabili, con peculiare riferimento 
ovviamente alle alternative alla detenzione offerte dal siste­
ma in una ottica riabilitativa, rieducativa e risocializzatrice. 
Pare congruente con il parere criminologico, al pari del suo 
corrispettivo angloamericano, anche una referenzialità ai 
contenuti privativi della libertà comportati dalla sanzione.
Soprattutto in considerazione del fatto della sua intro­
duzione in sede di cognizione, cui verrebbe riservata la 
decisione in ordine all’irrogazione delle sanzioni alternative, 
l’unico problema emergente nella trasposizione nel nostro 
sistema del parere criminologico, deriva dall’identità nella 
common law tra l’ufficio preposto alla formulazione del 
parere e quello poi successivamente incaricato dell’esecu­
zione del programma di trattamento o dell’intervento sociale 
coinvolto dall’applicazione della sanzione, che garantisce la 
continuità necessaria alla sua pratica attuazione. Stante però 
l’esistenza in base al nostro ordinamento penitenziario dei 
centri di osservazione, e di servizio sociale i quali possono 
avvalersi appunto della consulenza di professionisti esperti 
in psicologia, servizio sociale, pedagogia, psichiatria e 
criminologia clinica ai sensi degli artt. 63, 72 ed 80 L. 26/7/ 
75 n. 354, il parere potrebbe essere richiesto ai suddetti 
uffici già esistenti in sede penitenziaria e presso gli uffici di 
sorveglianza. Qualora invece in sede di cognizione il giudice 
ritenga di nominare e di avvalersi di un esperto esterno, gli 
stessi nell’esecuzione poi del programma di trattamento o di 
intervento sociale potrebbero rivolgersi per la consulenza al 
medesimo o cooperare. In questo caso il parere del pro­
fessionista dovrebbe limitarsi ad una predisposizione del 

---

274
CAPITOLO DECIMO
programma o dell’intervento, sulla base della sua prepara­
zione ed esperienza, demandandone l’esecuzione e la det­
tagliata e precisa configurazione ai suddetti uffici.
Infine il parere per essere suscettibile di un’applicabilità 
concreta dovrebbe contenere anche, al pari del suo corrispon­
dente d’oltremanica, una motivata proposta sanzionatoria.
10.2 Eopzione processuale bifasica ed il modello angloamericano.
Una ulteriore problematica atterrebbe all’adozione della 
distinzione in due fasi del processo, strutturandolo secondo 
un preventivo giudizio sul fatto e la responsabilità, ed un 
successivo giudizio sull’autore ai fini della determinazione 
della pena.
Si deve notare, come già accennato, però che non è 
l’introduzione della perizia criminologica a richiedere la 
soluzione di continuità fra i due giudizi ma la loro stessa 
differente natura. In altre parole occorre invertire la tradi­
zionale impostazione della problematica, in passato attinente 
alla perizia criminologica, che partendo dalla premessa, qua­
lora non contestata, della sua opportunità ed affidabilità 
oltreché scientificità, si predicava il suo necessario inseri­
mento in una fase processuale distinta dall’accertamento del 
fatto di reato e della sua attribuzione all’imputato, con una 
palese inversione metodologica. L’angolazione corretta da 
cui deve essere riguardato tale aspetto problematico è infatti 
esattamente opposta e parte da una prospettiva che coin­
volge il sistema penale nel suo complesso.
In realtà occorre partire dalla premessa se una distinzio­
ne tra un giudizio sul fatto ed un giudizio sull’autore sia di 

---

IL PARERE CRIMINOLOGICO
275
per sé auspicabile, oppure imposta dalle esigenze di coordi­
nare i meccanismi processuali in ragione del diritto sostan­
ziale, con particolare riferimento al complesso sanzionatorio. 
E opportuna cioè la verifica se esigenze di coerenza interna 
del sistema postulino necessariamente la cesura fra i due tipi 
di giudizio, al livello del momento della decisione giudiziale, 
e dunque nella formazione del suo sillogismo. Il sistema 
penale difatti non può essere considerato un insieme di parti 
disomogenee ma deve essere teleologicamente unificato.
L’analisi storica svolta all’inizio del nostro cammino, ha 
evidenziato come l’esigenza di introdurre la perizia crimi­
nologica è sorta con lo spostamento nell’ideologia penale 
dall’ottica retributivista a quella soggettiva focalizzata ed 
incentrata sull’autore di reato, propria del positivismo, e da 
allora non è mai stata negata la polifunzionalità e la multi­
dimensionalità della pena in un sistema penale mo­
derno. L’impulso dato dal progredire della scienza crimi­
nologica e dalle scienze umane, connesse alle istanze relative 
all’introduzione della perizia criminologica, ha configurato 
erroneamente il problema nei termini dell’opportunità sul- 
l’utilizzabilità in sede processuale di una scienza, e le posi­
zioni dottrinarie generalmente espresse a favore o contro 
partivano proprio da questa prospettiva originaria con un 
salto logico. Una volta che infatti si fosse ammesso che la 
pena andava applicata non solo in proporzione della gravità 
oggettiva del reato, ma anche in considerazione della per­
sonalità dell’autore, con l’insorgere di concorrenti o secon­
dari fini rieducativi, riabilitativi e risocializzativi nella pro­
spettiva specialpreventiva, si indicava immediatamente nella 
perizia criminologica il mezzo per consentire al giudice una 
decisione appropriata. Si trattava di un ragionamento omisso 

---

276
CAPITOLO DECIMO
medio. Prima ancora infatti di dedurne l’utilizzabilità delle 
scienze criminologiche in funzione del giudizio di persona­
lità nel sistema penale, si sarebbe dovuto procedere invece 
alla scelta del modello processuale che, accanto al tradizio­
nale giudizio sul fatto ed una applicazione della pena refe­
rente a parametri oggettivi, consentisse anche un giudizio 
sulla personalità senza interferenze pregiudizievoli. Questa 
scelta che potremmo definire di politica processuale non è 
stata mai affrontata seriamente e sistematicamente.
La legislazione penale e processuale si è sempre ispirata 
ad una logica del compromesso particolarmente riflessa nei 
codici del 1930. Lo stesso progetto del 1978 sostanzialmente 
invertiva nello stesso modo i termini del problema, poiché 
senza optare decisamente per l’articolazione bifasica in un 
processo che postulava un effettivo giudizio sulla persona­
lità, giungeva ad introdurre la perizia criminologica, cui ri­
teneva funzionale però l’esperimento in sede post-dibatti­
mentale in termini di operatività, — proprio in ragione delle 
obiezioni ad una assunzione dibattimentale, risalenti alla 
presunzione di non colpevolezza ed alla tutela dei diritti 
fondamentali dell’individuo —, come chiarito supra. Peral­
tro l’assunzione post-dibattimentale era considerata “auspi­
cabile”, stante l’art. 518 del Progetto 1978 del c.p.p., ma non 
era vietata espressamente l’assunzione della perizia crimi­
nologica in un momento anteriore. Nell’esperienza angloa­
mericana invece, coerentemente, la biforcazione del pro­
cesso è sempre stata ritenuta sin dalle origini essenziale ad 
una giustizia penale individualizzata, ovvero in cui fosse 
comunque accolto il principio dell’applicazione della pena 
in relazione non solo alla gravità oggettiva del reato, ma 
anche alla personalità del reo, in un rapporto di reciproca 

---

IL PARERE CRIMINOLOGICO
277
implicazione. Non ci si è accorti, — una volta strutturato il 
processo secondo un modello monofasico —, in sostanza, 
della dirompente forza disgregatrice dell’armonia del siste­
ma risiedente nell’art. 133 c.p. e che è ragione del suo ri­
manere lettera morta. Ne è conseguito il necessario con­
finamento delle misure alternative alla detenzione nella sede 
dell’esecuzione non potendo il processo penale così come 
delineato nel codice del 1930 ottemperare alle esigenze di un 
giudizio di personalità.
Insomma, a prescindere dall’introduzione della perizia 
criminologica, già ora il nostro sistema penale imperniato 
sull’art. 133 c.p. invoca l’opzione bifasica. La riforma del 
codice di procedura penale, proprio perché si riteneva fosse 
esclusivamente un problema di utilizzabilità di una scienza, 
e non invece un problema9 di articolazione della decisione 
del giudice nei suoi due momenti fondamentali, dell’accer­
tamento del fatto e della responsabilità dell’imputato da un 
lato e dell’individuazione della pena dall’altro, ha risolto la 
questione semplicemente espungendo del tutto il riferi­
mento al parere professionale dell’esperto, in materia di 
giudizio della personalità. Optando di mantenere in vita 
l’art. 133 c.p. ed anche sulla base del presupposto di voler 
escludere per il giudice, nella sua decisione in ordine alla 
determinazione della pena, l’ausilio di un esperto qualifica­
to, permaneva comunque l’improcrastinabile ed imprescin­
dibile esigenza di adeguare la struttura del processo al 
giudizio di personalità non del perito ma del giudice stesso.
9 Una volta ormai sedimentato e non più contrastato a livello del­
l’ideologia e della politica penale il principio della valutazione del reato 
in relazione alla personalità del reo nonostante il revisionismo critico 
che ha travolto il mito del trattamento e l’ideale riabilitativo.

---

278
CAPITOLO DECIMO
In ciò risiede la ratio profonda delle discrasie e dei con­
seguenti dubbi di legittimità costituzionale, precedentemen­
te nel corso della trattazione denunciati ed approfonditi che 
ruotano intorno all’attuale art. 234 c.p.p., con un detrimento 
delle garanzie costituzionali dell’imputato maggiore del 
“male” che si riteneva di volere prevenire e cioè il pregiu­
dizio derivante dall’introduzione della perizia criminologica 
cui si ricollegava l’eventuale opzione bifasica.
In definitiva il modello di common law, con particolare 
riferimento al diritto anglosassone che evita nei suoi mec­
canismi le preclusioni negative e lesive del diritto di difesa e 
del principio del contraddittorio nella fase del sentencing™, 
indica chiaramente come un’ideologia penale multifunzio­
nale ed una politica penale differenziata, essendo fondate sul 
necessario riferimento alla valutazione e qualificazione del­
l’imputato negli stessi termini di cui agli attuali artt. 133 e 
203 c.p., impongano pertanto una opzione bifasica: un 
giudizio avente ad oggetto l’accertamento del fatto e la re­
sponsabilità dell’imputato, regolato da un rigoroso metodo 
probatorio; una fase post-dibattimentale in cui il giudice 
prenda in considerazione la capacità a delinquere e la peri­
colosità sociale del reo secondo un rito che, non essendo 
diretto all’accertamento del fatto, salvo che venga in con­
testazione, segua nella sua scansione procedurale una epi­
steme diversa e non afferente al procedimento probatorio e 
con natura e caratteri suoi propri peculiari.
10 Proprie invece del diritto americano vedi parte III, cap. IX.

---

CAPITOLO UNDICESIMO
PARERE CRIMINOLOGICO E SISTEMA PENALE
Sommario: 11.1 Le linee delle prospettive di riforma del sistema penale 
- 11.2 Parere criminologico e riforma del processo penale.
11.1 Le linee delle prospettive di riforma del sistema penale.
Il parere criminologico, così come inteso nella sua natu­
ra, contenuto, carattere funzionale e strumentale all’interno 
del processo penale, trova il suo fondamento razionale in 
realtà in un sistema sanzionatorio penale differenziato, ed in 
un processo penale ad esso coordinato che coniughi nella 
sede della cognizione un giudizio sul fatto ad un giudizio 
sulla personalità. Per esaminare in concreto le reali prospet­
tive di introduzione dell’istituto occorre se pur sinteticamen­
te percorrere le linee tendenziali di riforma del sistema pe­
nale nel nostro ordinamento.
Le congruenze con le direttrici della politica penale del 
modello angloamericano risaltano immediatamente, riflesso 
delle esigenze di un diritto penale moderno a livello interna­
zionale.
Innanzitutto si deve osservare che ormai non appare più 
in contestazione la concezione polifunzionale della pena in 
aderenza alle sue molteplici finalità punitive, generalpreven­
tive e specialpreventive che ha sempre trovato un forte e 
costante avallo nella giurisprudenza costituzionale ai sensi 

---

280
CAPITOLO UNDICESIMO
dell’art. 27 Cost, sino da ultimo nella sentenza n. 168/1994, 
ed a livello dottrinario. Altresì non viene negata l’immanen­
za della funzione rieducativa pur nell’incertezza alternativa 
sui suoi contenuti oscillante tra emenda e risocializzazione1.
1 Neppi Modona G., Il sistema sanzionatorio: considerazioni in 
margine ad un recente schema di riforma, Riv. it. dir. proc, pen., fase. 2, 
1995, p. 318. L’autore fornisce un quadro pregevolissimo nella sua sin­
tesi ed esaustività delle esigenze e dei problemi concernenti la riforma 
del sistema sanzionatorio. Pagliaro A., Verso un nuovo codice penale?, 
Itinerari problemi prospettive, relazione di sintesi tenuta al convegno di 
Palermo (7-10 Novembre 1991) con riferimento all’intervento di Stile.
2 Ibidem, p. 322 ss..
’ Vedi Pagliaro A., Valori e principi nella bozza italiana di legge 
delega per un nuovo codice penale, Riv. it. dir. proc, pen., Fase. 2, 1994, 
pp. 379 ss. e Neppi Modona, cit., pp. 329 ss..
In secondo luogo, nell’attuazione della funzione rieduca­
tiva anche nell’ottica specialpreventiva appare ormai tra­
montato il mito del trattamento penitenziario, indicandosi 
nella comunità sociale la sede elettiva del trattamento e 
dell’intento correzionale, pur se in condizioni di libertà at­
tenuata e denunciandosi l’inefficacia e la crisi dei programmi 
intramurali1 2.
In terzo luogo, viene affermata la necessità del recupero 
della certezza e della legalità della pena, anche in termini del 
principio di proporzionalità nella commisurazione tra il di­
svalore del fatto nella sua gravità oggettiva, secondo i pa­
rametri dell’offensività e della modalità della condotta, e 
soggettiva secondo i parametri dell’intensità del dolo, del 
grado della colpa, e della motivazione3.
In quarto luogo ed in collegamento con l’esigenza di 
certezza della pena e della sua funzione rieducativa, la ne­
cessità deU’implementazione corretta del principio di ultima 

---

PARERE CRIMINOLOGICO E SISTEMA PENALE
281
ratio deve sovraintendere all’applicazione e alla commisura­
zione della pena detentiva e dunque si tende alla predispo­
sizione di un catalogo sanzionatorio differenziato a disposi­
zione del potere discrezionale del giudice di determinazione 
della pena, secondo una modulazione gradualistica4.
4 Neppi Modona, cit., p. 321 s.; Pagliaro, Valori, cit., pp. 390 ss..
5 Neppi Modona, cit., p. 326.
6 Pagliaro A., Verso un nuovo codice penale, cit..
Ulteriormente appare ormai pacifica e concorde la criti­
ca che si è appuntata sulla insostenibile e patologica divari­
cazione tra la pena, determinata dal giudice in sede di co­
gnizione con la sentenza di condanna, e la pena, concreta­
mente applicata e scontata in sede di esecuzione, nell’attuale 
sistema penale. Ciò avviene proprio a causa della dicotomia 
tra il giudizio sul fatto, in cui la funzione punitiva e retri­
butiva assume carattere assorbente, ed un giudizio sull’au­
tore ispirato preminentemente e surrettiziamente alla fun­
zione specialpreventiva secondo un modello correzionale, di 
stampo rieducativo e risocializzativo, ed affidato all’incon­
trollabile discrezionalità caratterizzante la fase esecutiva ed 
in sede penitenziaria5. Si segnala, come già sottolineato 
ampiamente più volte, da un lato la frattura dell’unitarietà 
del sistema punitivo6 e dall’altro le discrasie valutative fra la 
decisione giudiziale in sede di cognizione e la decisione 
giudiziale in sede esecutiva. Particolarmente si riscontra ad 
esempio nel caso dell’affidamento in prova, essendo attual­
mente inserito nel quadro delle alternative esecutive alla 
detenzione, ma a seguito degli interventi della Corte Costi­
tuzionale, adottabile a prescindere da qualsiasi periodo di 
previa detenzione del condannato7. Potenziale contraddit­

---

282
CAPITOLO UNDICESIMO
torietà nell’elemento valutativo della decisione giudiziale che 
si riflette sulla stessa unitarietà della giurisdizione penale.
Infine è stata posta in luce la necessità di contenere 
entro precisi criteri e schemi la discrezionalità del giudice 
nella determinazione della pena nella specie e nella misura, 
in particolare sottraendo al giudice di sorveglianza i poteri 
che l’attuale sistema attribuisce in sede penitenziaria7 8. Si 
tratta di ovviare all’enorme margine di discrezionalità nella 
concreta commisurazione della pena, attualmente esistente 
nel sistema, con l’affidamento in sostanza al potere giudi­
ziale dell’individuazione della politica penale, per l’asprezza 
e la sperequazione della comminatoria edittale che ha porta­
to al costume giudiziario di applicazione sistematica delle 
pene al di sotto dei minimi legislativi, con un ruolo sempre 
più incisivo di supplenza nei confronti del legislatore9.
7 Vedi Relazione allo schema di delega predisposto dalla commis­
sione presieduta dal prof. Pagliaro in Indice penale, Quad. 9, Cedam, 
1993, p. 25.
8 Neppi Modona, cit., p. 329.
9 Ibidem, Neppi Modona, p. 323.
10 Pagliaro A., Sullo schema di disegno di legge delega per un nuovo 
codice penale, Giust. Pen., II, p. 173.
Questo movimento di pensiero ed istanze riformatrici 
hanno trovato concretizzazione nello schema di disegno di 
legge delega per l’emanazione di un nuovo codice penale 
approntato dalla commissione ministeriale presieduta dal 
Prof. Pagliaro e nominata nel 1988 dal Guardasigilli Vassalli, 
presentato poi dopo un lavoro di oltre un triennio al Mi­
nistro Martelli10. In realtà occorre esaminare il progetto di 
riforma in quanto costituisce una piattaforma ideale, pur se 
non ancora positivamente normativizzata, proprio per l’in­
troduzione del parere criminologico così come precedente­

---

PARERE CRIMINOLOGICO E SISTEMA PENALE
283
mente delineato. La tentata riforma nella sua impostazione 
ha postulato in realtà, per le motivazioni espresse preceden­
temente, anche una diversa scansione processuale, avendo 
ridefinito il sistema sanzionatorio e corrispondentemente i 
poteri ed il ruolo del giudice di cognizione.
Il momento qualificante del sistema sanzionatorio deli­
neato nel progetto è teso appunto a correggere l’attuale di­
varicazione tra l’applicazione della pena in sede di cognizio­
ne, e la sua esecuzione, improntando al principio della 
certezza e della prevedibilità della pena la precedente di­
storsione tra la fase del giudizio e quella dell’esecuzione. È 
stato attuato nella determinazione della pena un contem­
peramento tra il criterio generale della commisurazione al 
disvalore complessivo del fatto, in aderenza al principio di 
proporzionalità ed alla funzione di prevenzione generale, 
senza però perdere di vista la finalità rieducativa, ed un 
criterio sussidiario, cui questa dà origine, orientato alla pre­
venzione della futura commissione dei reati11. Questo è stato 
realizzato attraverso l’inserimento dell’operatività delle san­
zioni sostitutive, in cui sono confluite e sono state unificate 
le alternative alla detenzione, all’interno della discrezionalità 
del giudice di cognizione. L’applicazione della pena deve poi 
avvenire secondo una dichiarata modulazione gradualistica, 
anche con riferimento ai contenuti restrittivi della libertà 
personale, che esse comportano in modo da corrispondere 
nel modo migliore alle esigenze di rieducazione del con­
dannato al cui valore risulta sottostante il giudizio sulla 
personalità11
 12.
11 Neppi Modona, cit., p. 335 s..
12 Pagliaro A., Valori e principi, cit., pp. 390 ss..

---

284
CAPITOLO UNDICESIMO
Il fondamento del sistema sanzionatorio si poggia difatti 
da un lato sulla proporzionalità della pena al complessivo 
disvalore del fatto, e dall’altro nel riservare alla capacità a 
delinquere una valenza sussidiaria in termini di funzione di 
prevenzione speciale, potendo essere considerata a livello 
generale quale criterio di determinazione della pena esclu­
sivamente in chiave di attenuazione13.
13 Vedi l’art. 39, commi 1 e 2 e la Relazione, cit., p. 24.
Le sanzioni sostitutive non sono però inserite fra le pene 
edittali, il cui sistema risulta quindi esclusivamente incen­
trato sulla pena detentiva e pecuniaria. Le alternative alla 
detenzione rientrano nell’ambito della discrezionalità del 
giudice di determinare la pena, innanzitutto attraverso il 
meccanismo della sospensione condizionale della pena de­
tentiva, concepita come una forma di trattamento sanzio­
natorio per escluderne l’afflato indulgenzialistico attual­
mente conferitogli dal sistema. Può addirittura essere inte­
grata da limitazioni restrittive della libertà personale, qua­
lora non sia sufficiente di per sé sola al fine specialpreven­
tivo di prevenire la commissione di ulteriori reati, ovvero, 
necessariamente in caso di seconda o di terza concessione, 
affiancata da prescrizioni, divieti, trattamenti terapeutici od 
interventi di sostegno sociale, i quali non ledano diritti in­
violabili della persona e non costituiscano limitazioni ec­
cessive della vita di relazione, ovvero ancora da un eventuale 
affidamento in prova al servizio sociale. Altresì sempre in 
caso di seconda o di terza concessione è possibile una so­
spensione parziale sino ai due terzi della pena inflitta, ap­
plicandosi in luogo della pena detentiva residua una san­
zione sostitutiva quale la semi-detenzione, la detenzione sal­

---

PARERE CRIMINOLOGICO E SISTEMA PENALE
285
tuaria, gli arresti domiciliari, la libertà controllata, il lavoro 
di utilità sociale.
Le sanzioni sostitutive sono applicabili in sostituzione di 
una pena detentiva breve per la quale la sospensione sia 
preclusa. Il mancato inserimento delle sanzioni sostitutive 
nell’ambito della previsione edittale14, è pienamente giusti­
ficato ove si ponga mente al fatto che le sanzioni sostitutive, 
— maggiormente rispondenti a finalità rieducative e di 
prevenzione speciale — si fondano su un giudizio di per­
sonalità dell’autore che non può essere anticipato, per la 
molteplicità delle variabili implicate, al momento della 
previsione edittale, ma deve necessariamente essere de­
mandato al giudice in un momento posteriore e dunque 
nella sede di cognizione.
14 Mancato inserimento che ha presentato profili di critica per la 
omessa realizzazione dell’anticipazione della funzione rieducativa sin da 
questo momento, e per un maggiore adeguamento del sistema sanzio­
natorio alla gerarchia dei valori e degli interessi protetti: cfr. Neppi 
Modona, cit., p. 337.
E rimarchevole l’inserimento di un sistema sanzionatorio 
sostanzialmente analogo a quello di common law, ed in 
particolare al diritto anglosassone secondo la tendenza 
espressa con il Criminal Justice Act 1991. la similarità per 
molti profili del sistema sanzionatorio appare notevole: è ad 
esempio prevista una forma di absolute or conditional di­
scharge all’art. 40 del Progetto di c.p., secondo cui il giudice 
può astenersi dall’infliggere la pena qualora, sulla base del 
presupposto che dal reato siano derivati effetti pregiudi­
zievoli e dunque sostanzialmente punitivi nei confronti del 
reo, appaia ingiustificata sia in relazione alla qualità e specie 
degli effetti sia in rapporto alla colpevolezza che alle esi­

---

286
CAPITOLO UNDICESIMO
genze di prevenzione speciale; è previsto altresì il lavoro di 
utilità sociale e l’affidamento in prova al servizio sociale, e se 
ne sono abrogate le disposizioni in sede penitenziaria.
Dovendo essere le previste sanzioni sostitutive necessa­
riamente combinate alla sospensione della pena detentiva, 
l’attenzione si deve focalizzare sui criteri di applicazione.
Tali criteri di applicazione coinvolgono a più livelli un 
giudizio sulla personalità di natura criminologica, e rispec­
chiano sostanzialmente l’attuale logica del sistema penale 
angloamericano.
Il criterio generale di scelta è di stampo retributivo. La 
sanzione sostitutiva deve costituire una reazione proporzio­
nale alla gravità del reato, mentre poi all’interno delle al­
ternative alla detenzione offerte la scelta, secondo una gra­
duazione, deve afferire alle conseguenze sulle relazioni so­
ciali del condannato e dunque tener conto del contenuto 
restrittivo della limitazione alla libertà personale, ed alla 
idoneità della sanzione a prevenire la commissione di futuri 
reati. L’idoneità deve essere presa in considerazione sia nel 
caso di associazione alla sospensione condizionale sia 
quando si prospettino in alternativa ad una pena detentiva 
breve, come una sorta di pene vicarie.
Il sistema ha una intrinseca sua doppia gradualità, da un 
lato nella scansione tra pene detentive e sanzioni sostitutive 
in accordo al principio àdk’ultima ratio, dall’altro all’interno 
stesso del catalogo sanzionatorio alternativo alla detenzione, 
nel referente al contenuto restrittivo della libertà che dun­
que varia da un massimo ad un minimo. E concepito come 
trattamento della criminalità minore in particolare recidi­
vante ed è governato dal principio di proporzionalità sia in 
generale che in senso specifico in relazione a ciascuna san­

---

PARERE CRIMINOLOGICO E SISTEMA PENALE
287
zione, e dal giudizio prognostico sulla futura commissione di 
reati. Obiettivamente dunque nell’ambito dei reati minori il 
criterio di proporzionalità viene affiancato da un giudizio 
prognostico di personalità, fulcro su cui ruota l’intero si­
stema sanzionatorio che deve essere applicato dal giudice di 
cognizione15.
15 Vedi artt. 39, 40, 41, 42, 43 dell’articolato, in Indice penale, cit., 
pp. 34 ss..
La positivizzazione di tale sistema comporterebbe ne­
cessariamente l’adeguamento del sistema processuale, affin­
ché ne sia consentita l’effettiva pratica attuazione, secondo la 
imprescindibile scansione bifasica invocata da un giudice di 
cognizione cui sia richiesto un duplice giudizio, sul fatto 
nell’area del suo accertamento oggettivo e soggettivo, sul­
l’autore al momento della determinazione della pena. Que­
st’ultimo a sua volta postula la predisposizione degli stru­
menti tecnici e scientifici di ausilio e di supporto, qualora il 
caso richieda un’integrazione del patrimonio cognitivo del 
giudice. Si tenga conto che nell’area dei reati minori si 
tratterebbe di un’eventualità non rara, in quanto al giudice 
è demandato il compito di disporre prescrizioni, divieti, 
trattamenti terapeutici e di intervento, di sostegno sociale, 
l’eventuale affidamento in prova, le varie sanzioni sostituti­
ve, in un’ottica prognostica specialpreventiva, che non può 
esulare dalle esperienze e dai metodi delle discipline scien­
tifiche interessate e di conseguenza deve essere riservata al 
giudice almeno la possibilità di rivolgersi ad un esperto.
La funzionalità di un sistema siffatto nella sua compo­
nente sostanziale e processuale da un punto di vista pratico, 
concreto ed operativo ruota proprio, come abbiamo visto 

---

288
CAPITOLO UNDICESIMO
analizzando il modello angloamericano di common law, sulla 
stretta cooperazione e collaborazione tra il Probation Officer 
ed il giudice.
11.2 Parere criminologico e riforma del processo penale.
La soluzione attualmente adottata nel vigente sistema 
processuale prevede che la deliberazione della sentenza da 
parte del giudice investa sia il profilo della responsabilità 
dell’imputato che l’applicazione della pena in una sede e in 
un momento contestuali. Nonostante l’accoglimento fra i 
criteri di determinazione della pena di elementi afferenti ad 
un giudizio di personalità, ai sensi dell’art. 133 c.p., la cui 
effettiva implementazione in sede di cognizione avrebbe 
comportato una scissione bifasica del giudizio, come innanzi 
chiarito, la soluzione anzidetta appare però giustificata so­
prattutto da un punto di vista storico. Si è sottolineato come 
la piattaforma ideale, che non semplicemente renderebbe 
auspicabile una riforma in tal senso del processo penale, ma 
addirittura la imporrebbe, è costituita da un sistema diffe­
renziato di pene la cui applicazione sia rimessa alla discre­
zionalità del giudice, effettivamente sulla base di una valuta­
zione prognostica della personalità del reo, in vista della pre­
venzione della commissione di futuri reati ed a fini tratta­
mentali e rieducativi. Sistema penale che al momento del­
l’entrata in vigore del nuovo codice di procedura penale era 
semplicemente ad uno stadio progettuale, essendo stata da 
poco nominata la commissione Pagliaro.
Il sistema penale in vigore, come è stato sottolineato più 
volte, vede invece il giudizio di personalità sostanzialmente 

---

PARERE CRIMINOLOGICO E SISTEMA PENALE
289
traslato nella sede esecutiva ed affidato alla giurisdizione di 
sorveglianza, con le conseguenti denunciate discrasie ed 
aporie indotte nel sistema penale nel suo complesso. In 
questo senso in effetti l’accoglimento dell’opzione bifasica 
del processo penale di cognizione, anticipatamente ad una 
riforma del codice penale, avrebbe avuto l’effetto di enfatiz­
zare la disarmonia del sistema, in quanto non giustificata da 
concrete esigenze in sede di applicazione della pena.
Qualora però si procedesse ad una riforma del codice 
penale che provvedesse ad adeguare il nostro diritto penale 
sostanziale in termini di modernità, efficienza e certezza e 
legalità della pena, e ad uniformarlo alle conquiste ed alle 
acquisizioni in altre tradizioni ed esperienze giuridiche or­
mai consolidate da tempo, una riforma del processo penale 
apparirebbe imprescindibile qualora si seguissero le linee 
tendenziali ed i principi dello schema di delega legislativa 
testé descritto ed analizzato. Linee tendenziali e principi che 
peraltro ormai appaiono irrinunciabili.
In conclusione si può dunque affermare che una riforma 
del sistema sanzionatorio e dei criteri di applicazione della 
pena, nel senso indicato, e cioè secondo quelle linee tenden­
ziali e quei principi appena illustrati, costituisce il necessario 
preludio, e renderebbe ineluttabile l’introduzione del parere 
criminologico in sede processuale, ed ha congiuntamente 
quale sua premessa indefettibile la separazione del momento 
della decisione in ordine all’accertamento del fatto e della 
sua attribuzione all’imputato, dal momento della decisione 
in ordine alla determinazione della pena, secondo uno iato 
sufficientemente netto e rigoroso.
Data però la vischiosità del costume giudiziario, dimo­
stratasi anche con l’introduzione del nuovo codice di proce­

---

290
CAPITOLO UNDICESIMO
dura penale16, ad accettare innovazioni di così dirompente 
portata sulla stessa decisione del giudice, l’opzione bifasica 
potrebbe essere introdotta in modo graduale, prevedendo 
solo una sua eventualità, nel caso in cui il giudice non ri­
tenesse di avere a disposizione gli elementi necessari ad un 
effettivo e corretto giudizio sulla personalità dell’imputato, 
ai fini della determinazione della pena.
16 Cui si sono immediatamente contrapposte «spinte involutive che 
proprio il giudice ed il giurista hanno prodotto in nome della politicità 
del diritto», generando «repulsioni preconcette e preconcette verità 
giuridiche» che «hanno fatto del nuovo codice una struttura normativa 
aliena» e «senza remore, bisogna denunziare la iniziale e “viscerale” 
avversione al nuovo codice» che hanno contrastato e soffocato la spinta 
al rinnovamento (così Riccio R., Ideologie e modelli del processo penale, 
Sei, Napoli, 1995, p. 9).
L’introduzione del parere criminologico nel processo 
penale, infine, nella forma e contenuto descritti ed analizzati 
prima, a prescindere dalla coerente e congruente riforma del 
sistema penale, postula la realizzazione di una serie di 
condizioni, che lo rendano armonico e compatibile con 
l’attuale struttura e scansione processuale.
Innazitutto l’eventuale scansione bifasica. Le modifiche 
da apportare alle norme vigenti del codice di procedura 
penale sarebbero limitate ed avrebbero un impatto lieve 
sulla struttura stessa del processo, qualora si circoscrivessero 
le innovazioni nel senso diretto esclusivamente ad eliminare 
talune discrasie attuali, e ad un adeguamento alle linee 
tendenziali ed ai principi di riforma del codice penale, sinora 
esaminati. La decisione giudiziale e dunque la deliberazione 
della sentenza dovrebbe essere improntata in linea generale 
ad un giudizio unico sul fatto e sulla personalità secondo la 
struttura attualmente in vigore.

---

PARERE CRIMINOLOGICO E SISTEMA PENALE
291
Gli elementi di fatto afferenti al giudizio di personalità, 
seppur con le ben note riserve, potrebbero continuare ad 
essere acquisiti al processo di cognizione attraverso i comuni 
ed ordinari mezzi di prova, e dunque ai sensi in particolare 
dell’art. 194 e 236 c.p.p., anche perché, in questo modo, ne 
sarebbe maggiormente garantito l’accertamento pur se non 
teoricamente finalizzato ad una loro formale dichiarazione 
giudiziale, sotto il profilo del contraddittorio e del diritto di 
difesa dell’imputato, in conseguenza dell’applicazione piena 
delle regole probatorie proprie del dibattimento. L’unica 
modifica dovrebbe attenere l’art. 236 c.p.p., espungendone 
il riferimento alla documentazione esistente presso gli uffici 
del servizio sociale degli enti pubblici e presso gli uffici di 
sorveglianza, rimediando in tal modo alle segnalate e de­
nunciate discrasie e fondati dubbi di legittimità costituzio­
nale della norma. Solo qualora il giudice, nel deliberare in 
ordine alla determinazione ed applicazione della pena, non 
ritenesse di avere a disposizione gli elementi sufficienti ad un 
effettivo giudizio sulla personalità dell’imputato si aprirebbe 
una ulteriore fase quindi meramente eventuale.
Una soluzione compatibile con la vigente struttura nor­
mativa, che non ne sarebbe particolarmente alterata, consi­
ste nella possibilità che il giudice possa pronunciarsi esclu­
sivamente sulla condanna in relazione alla sussistenza del 
fatto ed alla sua attribuibilità all’imputato, ordinando con­
testualmente il rinvio ad altra successiva udienza, in un 
congruo termine ordinatorio, per la determinazione della 
pena, e specificamente per l’acquisizione di un parere 
criminologico nella forma e nei contenuti descritti nel capi­
tolo precedente, nominando all’uopo un esperto scelto fra le 
categorie di cui all’art. 80 L. 'Zb/1 /75 n. 354, opportuna­

---

292
CAPITOLO UNDICESIMO
mente integrato con gli esperti in «criminologia generale», 
accanto alla già prevista «criminologia clinica», per com­
pensare il taglio decisamente medico ed antropologico della 
sua previsione.
Solo dopo sarebbe possibile l’acquisizione di ufficio 
della documentazione in origine prevista dall’art. 236 c.p.p. 
e cioè precisamente, — qualora esistente —, presso gli uffici 
del servizio sociale degli enti pubblici e presso gli uffici di 
sorveglianza, cui dovrebbe essere consentito il diritto di 
consultazione e copia all’esperto nominato dal giudice, alle 
parti ed ai consulenti tecnici da queste a loro volta even­
tualmente nominati.
In verità il diritto di nomina di un proprio consulente 
tecnico dovrebbe essere consentito esplicitamente anche al 
pubblico ministero, a prescindere dall’esplicito disposto 
dell’art. 225 c.p.p., applicabile al parere criminologico, se 
introdotto, in via analogica, ma anche in quanto nel nostro 
sistema conclude anche in ordine alla determinazione della 
pena, sebbene non vi sia una norma esplicita in tal senso, 
contrariamente al diritto angloamericano in cui assume le 
mere vesti di organo di giustizia astenendosi dal proporre 
l’applicazione di una pena al giudice.
L’udienza destinata alla decisione del giudice in ordine 
alla determinazione della pena potrebbe essere regolata at­
traverso un rinvio alle norme proprie dell’udienza prelimi­
nare, con gli opportuni adattamenti e precisamente di cui 
agli art. 420 e 421 c.p.p. vigente. Solo nell’ipotesi in cui nel 
corso della discussione sorga contestazione su alcuni dei fatti 
afferenti al giudizio di personalità, e se il giudice ritenga di 
non poter decidere allo stato degli atti potrebbe procedersi 
ad una istruttoria nelle forme contratte già previste dall’art.

---

PARERE CRIMINOLOGICO E SISTEMA PENALE
293
422 c.p.p.; sulla base del presupposto però che i fatti mede­
simi non siano stati oggetto di alcun mezzo di prova e dun­
que di accertamento nel corso del dibattimento. Si trattereb­
be in tal caso dell’introduzione della cosiddetta Newton 
hearing americana ovvero comunque della sommaria istrut­
toria prevista nel diritto anglosassone, per la quale, per le 
motivazioni innanzi descritte, non risulta necessaria l’appli­
cazione del rigoroso procedimento probatorio e delle ga­
ranzie piene del dibattimento.
Al termine dell’udienza, il giudice dovrebbe procedere 
alla determinazione della pena, integrando la pronuncia di 
condanna anteriormente resa e procedendosi successiva­
mente ai sensi degli artt. 544 ss. c.p.p., concependosi la 
pronuncia di condanna precedentemente resa come mera­
mente interinale, sebbene naturalmente immodificabile e 
vincolante per il giudice che non potrebbe esprimere un 
diverso convincimento.
In secondo luogo il parere criminologico. Una volta 
nominato dal giudice l’esperto dovrebbe procedere, secondo 
la metodologia necessaria alle indagini e valutazioni afferenti 
il giudizio di personalità, in aderenza ai contenuti ed alle 
conclusioni prospettate dettagliatamente quando si è discus­
so della natura, della definizione e dei caratteri del giudizio 
criminologico, potendo esaminare il fascicolo dibattimenta­
le, e l’intera documentazione acquisita oltreché potendo 
predisporre colloqui clinici con il condannato e sottoponen­
dolo eventualmente a test reattivi e così via.
Di particolare rilevanza, e ne va rimarcata l’importanza, 
è la conclusione in ordine alla sanzione da applicare, alla sua 
specie, al contenuto restrittivo della libertà personale impli­
cato, al programma trattamentale od intervento di sostegno 
sociale idoneo, specificamente nell’ottica della capacità a 

---

294
CAPITOLO UNDICESIMO
delinquere quale probabilità della commissione di futuri 
reati, alla cui prevenzione mirano finalisticamente le sanzioni 
sostitutive così come dovrebbero essere prodromicamente 
ridisegnate in seno al sistema penale.
La discussione all’udienza dunque dovrebbe vertere sul­
la determinazione della pena avendo come costante riferi­
mento il parere criminologico reso dall’esperto nominato dal 
giudice, anche con l’ausilio dei consulenti tecnici nominati 
dalle parti.
Come regola generale la redazione di una relazione 
dovrebbe essere scritta, sia da parte dell’esperto nominato 
dal giudice che da parte dei consulenti tecnici nominati dalle 
parti al fine di consentire una maggiore speditezza ed agilità 
del procedimento. Allo scopo di una maggior tutela del 
contraddittorio, quale svolgimento ed estrinsecazione del 
diritto alla difesa17, in questo senso, ai consulenti tecnici 
dovrebbero essere consentiti i medesimi poteri di consulta­
zione e di indagine dell’esperto, e previsto il deposito del 
parere criminologico in un congruo termine anteriore al­
l’udienza di discussione.
17 Affermato dalla Corte costituzionale esplicitamente quale corol­
lario dell’inviolabilità del dirito di difesa ai sensi dell’art. 24 comma 2° 
Cost., confermando «un collegamento tra la nozione di contraddittorio 
ed effettività della difesa dell’imputato» (così Garofoli V., L’introdu­
zione, cit., p. 311, in nota, con ampi riferimenti di giurisprudenza co­
stituzionale). Confronta altresì le pregnanti osservazioni di Conso G., 
Considerazioni in tema di contraddittorio nel processo penale italiano, 
Riv. it. dir. e proc, pen., 1966, pp. 405 ss..
Le parti invece potrebbero produrre e sottoporre al 
giudice le relazioni scritte dei propri consulenti in sede di 
udienza di discussione, prima dell’apertura della stessa. In 
questo senso il diritto delle parti di richiedere l’esame del­

---

PARERE CRIMINOLOGICO E SISTEMA PENALE
295
l’esperto, fatto comunque salvo, dovrebbe essere concepito 
con una deroga alla regola generale e dunque solo come una 
eventualità rimessa alla discrezione delle parti. L’esame inve­
ce dei consulenti tecnici non dovrebbe essere mai consentito 
perché altrimenti ciò apporterebbe ad un appesantimento 
della procedura, peraltro incompatibile con le limitate esi­
genze proprie dell’udienza. Il diritto al contraddittorio e la 
tutela del diritto di difesa sarebbe infatti già salvaguardata 
dalla possibilità di sottoporre al giudice le relazioni scritte 
dei consulenti e dal diritto di esaminare l’esperto secondo il 
metodo dialettico fissato dall’art. 498 c.p.p. vigente.
In terzo luogo viene il rilievo il problema dei rapporti tra 
il parere criminologico ed i procedimenti speciali. L’unico 
procedimento rispetto cui si rende necessario un adattamento è 
in realtà l’applicazione della pena su richiesta ai sensi degli artt. 
444 ss. c.p.p. vigente. Il procedimento per decreto riguarda 
esclusivamente l’applicazione della pena pecuniaria ed è quindi 
al di fuori dell’ambito di operatività dell’opportunità dell’op­
zione bifasica e delle finalità del parere criminologico. Gli altri 
procedimenti sfociano comunque in un giudizio ed è dunque 
sufficiente prevedere un rinvio alla procedura anteriormente 
descritta, al momento della decisione, qualora il giudice ri­
tenga di non possedere gli elementi sufficienti per un ef­
fettivo giudizio di personalità ai fini della determinazione 
della pena, una volta raggiunto il proprio convincimento in 
ordine alla responsabilità dell’imputato.
L’esigenza di coordinare l’istituto del patteggiamento 
con l’opzione bifasica ed il parere criminologico trova 
maggior conforto ed avallo proprio nella sentenza della 
Corte Costituzionale, n. 313/1990 che ha ritenuto l’art. 444 
comma 2° illegittimo nella parte in cui non prevede che il 

---

296
CAPITOLO UNDICESIMO
giudice proceda anche ad un giudizio sulla congruità della 
pena, concordemente richiesta dalle parti, proprio in rela­
zione ai fini di cui all’art. 27 comma 3°, soprattutto ove si 
osservi che l’oggetto della richiesta di applicazione concor­
data può riguardare anche una sanzione sostitutiva. Alla luce 
della auspicabile rinnovata configurazione delle sanzioni so­
stitutive in un diritto penale riformato e flessibile, in con­
formità alle linee tendenziali ed ai principi ampiamente 
descritti ed esaminati supra, a preludio del parere crimino­
logico, potrebbe profilarsi, a maggior ragione in questo rito, 
una situazione di insufficienza di elementi in relazione ad un 
effettivo giudizio sulla personalità del reo, implicato dal giu­
dizio di congruità richiesto dalla Corte Costituzionale. Ciò 
particolarmente nel caso in cui l’accordo sia sottoposto al 
giudice del dibattimento prima della dichiarazione di aper­
tura, ai sensi dell’art. 446 c.p.p. vigente. In questo caso in­
fatti l’orizzonte cognitivo del giudice è estremamente limi­
tato avendo egli a disposizione esclusivamente il fascicolo 
del dibattimento di cui all’art. 431 c.p.p., dal quale peraltro 
sarebbe espunta l’eventuale documentazione esistente pres­
so i servizi sociali e gli uffici di sorveglianza a seguito della 
propugnata contestuale riforma dell’art. 236 c.p.p., cui il 
primo rinvia. In realtà il giudizio di congruità della pena 
sulla base del fascicolo del dibattimento è già difficilmente 
concretamente realizzabile ed effettivo.
Pertanto in questo caso si dovrebbe prevedere che, 
qualora ritenga di non avere gli elementi sufficienti ad un 
effettivo giudizio sulla personalità dell’imputato per la va­
lutazione di congruità della pena concordata, il giudice 
possa disporre l’acquisizione di un parere criminologico 
nominando all’uopo un esperto, prima di pronunciare la 

---

PARERE CRIMINOLOGICO E SISTEMA PENALE
297
sentenza di cui all’art. 444 comma 2° c.p.p.. In questo caso 
non si dovrebbe procedere all’apertura di una vera e propria 
fase di determinazione della pena, sussistendo già l’accordo 
delle parti sulla sua specie e misura e dunque venendo meno 
le esigenze di garanzia del contraddittorio e di tutela del 
diritto di difesa, in quanto l’esperto avrebbe la esclusiva 
funzione di ausiliare del giudice. L’acquisizione del parere 
però dovrebbe essere comunque subordinata al consenso 
dell’imputato, a tutela dei diritti fondamentali della persona 
e stante il principio costituzionale della presunzione di inno­
cenza, in quanto egli allo stato rivestirebbe ancora la qualità 
di imputato e non già di condannato, al pari di quanto 
avviene nell’esperienza statunitense.
Queste condizioni sole consentirebbero di introdurre 
armonicamente il parere criminologico nel vigente processo 
penale, conformemente al motivato modello comparato 
delineato, in piena rispondenza alle linee tendenziali e i 
principi di un nuovo e moderno sistema penale verso cui, 
pare, ormai in modo inarrestabile, muove il nostro ordina­
mento giuridico.

---

---

BIBLIOGRAFIA
AA.W. (FINI N. - CORDERO F. - NUVOLONE P. - PISAPIA G.D. 
- ALTAVISTA G. - TARTAGLIONE G. - BEKAERT H. - LE­
ONE G. - MINERVINI G. - CONSO G. e altri), Criteri direttivi 
per una riforma del processo penale (Atti del IV Convegno di studio 
«E. De Nicola -Problemi attuali di diritto e procedura penale», 
Lecce -Bellagio 1964), Milano, 1965.
AA.W., Prospettive del nuovo processo penale, Napoli, 1978.
ALBAMONTE A., Il principio accusatorio in materia di prove nel pro­
getto preliminare del codice di procedura penale: tassatività dei mezzi 
di prova e limitazioni all’iniziativa del giudice nell’acquisire le prove, 
Riv. pen., 1979, pp. 129 ss..
ALBANO V. M., L’assunzione della prova: una difesa della «centralità» 
del dibattimento, Quest, giust., 1991, p. 612.
ALIMENA, Principi di procedura penale, vol. 1, Napoli, 1914.
ALLENA G., Riflessioni sul concetto di incostituzionalità della prova nel 
processo penale, Riv. it. dir. proc, pen., 1989, p. 506.
ALTAVILLA, La condotta anomala, vol. II, Torino, 1960.
ALTIERI G., La valutazione della prova - Contributo all’analisi del- 
l’art.192 c.p.p., Arch, nuova proc, pen., 1991, p. 813.
AMODIO E. - BASSIOUNI M. C., a cura di, Il processo penale negli 
Stati Uniti d’America, Giuffré, 1988.
AMODIO E., - DOMINIONI O. (e altri), Commentario del nuovo co­
dice di procedura penale, voli. I-II, Milano 1989, e voi. Ili, Milano, 
1990.
AMODIO E., Garantismo e difesa sociale nel nuovo rito accusatorio, 
Giust. pen., 1979, pp. 49 ss..
AMODIO E., La perizia artistica e indagini demoscopiche nell’accerta­
mento dell’osceno cinematografico, Riv. it. dir. proc., 1974.
AMODIO E., Perizia e consulenza tecnica nel quadro probatorio del 
nuovo processo penale, Cass, pen, 1989, p. 170.
AMODIO E., Un nuovo modello accusatorio per la giustizia penale, 
Quest, giust., 1984, pp. 101 ss..
ANDERSON T. - TWINING W., Analysis of Evidence, Weidenfeld & 
Nicolson, 1991.

---

300
BIBLIOGRAFIA
ANDREWS J. A. - HIRST M„ Criminal Evidence, Sweet & Maxwell, 
1992.
ANTUOFERMO A., Gli emendamenti proposti per la riforma della 
procedura penale, Riv. pen., I, 1972, pp. 566 ss..
ARIETI, Trattato di psichiatria, Torino, 1969.
ASHWORTH A., Criminal Justice and Deserved Sentences, Criminal 
Law Review, 1989.
ASHWORTH A., Non-Custodial Sentences, Criminal Law Review, April 
1992.
ASHWORTH A., The Criminal Process, Clarendon, 1994.
ATTI DEL XXVII CONGRESSO NAZIONALE DELLA SOCIETÀ 
ITALIANA DI MEDICINA LEGALE E DELLE ASSICURAZIO­
NI, Chianciano 15-19 ottobre 1990, a cura di Dell’Osso G., 1983.
BAILEY S.H. - GUNN MJ., Smith & Bailey on the Modem English 
Eegal Sistem, Sweet & Maxwell, London, 1991.
BANDINI T. - GATTI U., Perizia psichiatrica e perizia criminologica: 
riflessi sul ruolo del perito nell’ambito del processo penale, Riv. it. 
med. leg., 1982.
BAKER J.K., English Legal History, Butterworths, 1990.
BARCELLONA, Il divieto di perizia psicologica come ostacolo per un 
esame della personalità del reo, Tommaso Natale, 1973, p. 29 s..
BARGI A., Procedimento probatorio e giusto processo, Jovenc, 1990.
BARNARD D., The Criminal Court in Action, Butterworths, London, 
1988.
BARNI M., Il medico legale nel nuovo processo penale, Riv. pen. ec., 
1991, p. 263.
BARTOLINI F., Appunti sull’ammissione delle prove nel nuovo processo 
penale, Arch, nuova proc, pen., 1991, pp. 257 ss..
BATTAGLINI, L’indagine sulla personalità del soggetto attivo del reato 
nel processo penale, Scuola Positiva, 1955, p. 495 s..
BAUDI A., La prova nel nuovo processo penale, Napoli, 1989.
BELLAGAMBÀ G., L’utilizzazione degli atti, la valutazione della prova, 
in Quaderni del C.S.M., (27), 1989, pp. 543 ss..
BELLUSI G., La consulenza tecnica fuori dei casi di perizia, Arch, nuova 
proc, pen., 1991, p. 341.
BENE T., L’art. 191 c.p.p. e i vizi del procedimento probatorio, Cass. 
pen., 1994, p. 117.
BENTHAM, Teorie delle prove giudiziarie, trad. it. di Zambelli B.V., 
Bruxelles, 1842.
BIANCHI L., Snellimento del sistema penale nei paesi europei, Qua­
derni giust., (50), 1985, pp. 81 ss..

---

BIBLIOGRAFIA
301
BIELLI D., Periti e consulenti nel nuovo processo penale, Giust. pen., 
Ili, 1991, p. 65.
BING L, Criminal Procedure and Sentencing in the Magistrates’ Court, 
2a ed., Sweet & Maxwell, London, 1982.
BONELLI G. B., Criminalità e riforma, Leg. e giust., 1983, pp. 76 ss..
BONELLI G. B., Funzione accusatoria e inquisitoria, Quaderni giust., 
(46), 1985, pp. 6 ss..
BONETTI M., Gli indizi nel nuovo processo penale, Ind. pen., 1989, p. 487.
BONETTO G.F., La formazione della prova nel dibattimento, in In­
contri di studio sul nuovo codice di procedura penale, a cura del 
C.S.M., I, Roma, 1989, p. 471.
BORETTINI, La perizia nel processo penale, Padova, 1940.
BORRACCETTI V., P.M. e giudice nel nuovo processo penale, Quest, 
giust., 1988, pp. 505 ss..
BOUZAT, Introduction iuridique aux rapports de l’infraction et de la 
personnalitè, in AA.W., Delitto e personalità, Milano, 1955.
BOX S., Power, Crime and Mystification, 1983.
BRANCACCIO A., La riforma del processo penale, Cass, pen., 1988, n. 
1182, pp. 1293 ss..
BRUNO, Codice di procedura penale del Regno d’Italia, Firenze, 1914.
C.N.D.P.S., Atti del Convegno nazionale di alcune fra la più urgenti riforme 
della procedura penale, Bellagio-Milano, 1953, Milano, 1954.
CALABRIA, Sul problema dell’accertamento della pericolosità sociale, 
Riv. it. proc, pen., 1990.
CALAMANDREI L, Appunti sulla prova documentale nel processo pe­
nale inglese, Arch, nuova proc, pen., 1983, p. 434.
CALAMANDREI L, Articoli 194-195, Commento al nuovo codice di 
procedura penale, coordinato da Chiavano M., Utet, Vol. II, 1990, 
p. 423.
CALAMANDREI I., I documenti in senso stretto nell’ottica del codice 
del 1988, Giust. pen., Ili, 1992, p. 475.
CALAMANDREI L, Premesse definitorie e classificazioni in tema di 
prova documentale, Giust. pen., Ili, 1992, p. 76.
CALAMANDREI P., La dialetticità del processo, in Processo e demo­
crazia, Padova, 1954, p. 123.
CALCAGNI C. - MASCARO M. A., Riflessioni sugli albi dei periti e dei 
consulenti tecnici di ufficio, Giust. pen., Ili, 1993, p. 251.
CALCAGNI C. - MASCARO M. A., Ruolo del consulente tecnico nel 
nuovo processo penale, Giust. pen., Ili, 1992, p. 557.
CALDERARA - CUCCHIARA, La divisione del processo penale in due 
fasi, Riv. pen., 1969, I, pp. 23 ss..

---

302
BIBLIOGRAFIA
CALDERONE, Giudizio sulla personalità dell’imputato, Riv. pen., 1970, 
II, pp. 465 ss..
CAMASSA P., Il processo bifase per una giustizia moderna, Riv. pen., 
1970, II, pp. 540 ss..
CAMERA DEI DEPUTATI - SEGRETARIATO GENERALE (Servi­
zio Commissioni Parlamentari), Delega al Governo per la riforma 
del codice di procedura penale - Lavori della IV Commissione Perma­
nente Giustizia, Roma, 1967.
CAMERA DEI DEPUTATI - SEGRETARIATO GENERALE (Servi­
zio Commissioni Parlamentari), Codice di procedura penale - Delega 
al Governo - Lavori della IV Commissione Permanente Giustizia - V 
legislatura, Roma, 1969.
CAMERA DEI DEPUTATI - SEGRETARIATO GENERALE (Servi­
zio Commissioni Parlamentari), Delega al Governo per la riforma 
del codice di procedura penale -Resoconti stenografici dei lavori della 
IV Commissione permanente (Giustizia), Roma, 1976.
CAMERA DEI DEPUTATI - SEGRETARIATO GENERALE (Servi­
zio Studi Legislazione e Inchieste Parlamentari), Codice di proce­
dura penale - Delega al Governo - Discussione in Assemblea - V 
legislatura, Roma, 1970.
CAMERA DEI DEPUTATI - SEGRETERIA GENERALE (Ufficio 
Stampa e pubblicazioni), Il nuovo codice di procedura penale - La­
vori preparatori della legge delega 16 febbraio 1987, n. 81.
CANEPA G., L’attività d’insegnamento e di ricerca della Criminologia in 
Italia - Condizioni preliminari, in Quaderni di Scienze Criminali, La 
Criminologia Italiana, Insegnamento e Ricerca, I.S.I.S.C., Siracusa, 
1982.
CANEPA G., Criminologia e le scienze criminali, in Criminologia e cri­
minalistica, Atti del 1° Convegno nazionale, Bari 14-16/09/1987, 
Adriatica, Bari, 1987, p. 46.
CANEPA G., Il concetto di personalità nei suoi aspetti filosofici, biologici 
e medico-legali, Ateneo, Roma, 1953, pp. 108-113.
CANEPA G., Les problèmes de la criminalistique et de la criminologie an 
point de vue de la médicine légale, Acta Medicinale legalis et so- 
cialis, Vol. XIX, n. 1, Janvier-Mars 1966, pp. 63 ss..
CANEPA G., Problemi dell’attività diagnostica nel sistema italiano di 
giustizia penale e la perizia criminologica, Riv. it. med. leg., 1979.
CANEPA G., Questioni medico-legali in tema di perizia sulla personalità, 
in rapporto al nuovo codice di procedura penale, Rass. it. crim., 1990, 
p. 173.

---

BIBLIOGRAFIA
303
CANEPA G., Rilievi sulla perizia criminologica, Rass. it. di crim., 1970, 
I, fase. 2.
CARITI G., Il pubblico ministero nella prospettiva di riforma della pro­
cedura penale (dopo le ultime proposte di emendamento), in Critica 
giud., (1), 1981, p. 49 ss..
CARLI L., Fatto e verità nell’ideologia della riforma e della controriforma 
del codice di procedura penale (le ragioni dei pratici), Riv. it. dir. 
proc, pen., 1995, p. 230.
CARNELUTTI F., Il processo penale visto allo specchio, Riv. dir. proc., 
1952, pp. 61 ss..
CARNELUTTI F., Principi direttivi della riforma del processo penale, 
Riv. dir. proc., 1964, pp. 181 ss..
CARPONI SCHITTAR D. e HARVEY CARPONI SCHITTAR L„ 
Modi dell’esame e del controesame, Giuffrè, Milano, 1992.
CARPONI SCHITTAR D., Esame diretto e controesame nel processo 
penale, Cedam, Padova, 1989.
CARULLI N. - MASSA C. - ESPOSITO G. - PALUMBO A., Linea­
menti del nuovo processo penale. Dai soggetti al giudizio di primo 
grado, Napoli, 1989.
CARULLI N. e DALIA A. A., Le nuove norme sul processo penale, 
Napoli, 1989.
CARULLI N., Aspettando il nuovo codice, Giur. merito, 1979, pp. 257 ss..
CARULLI N., Dell’archiviazione e delle prove nel nuovo codice di pro­
cedura penale, Napoli, 1989.
CARULLI N., Notazioni sulle prove nel nuovo codice di procedura pena­
le, Riv. pen. econ., 1989, p. 221.
CASALINUOVO, La capacità a delinquere nella teoria del reato e della 
personalità, Catanzaro, 1943.
CASTELLI C. -ICHINO G., Il nuovo processo penale. Caratteri ed ef­
fetti del primo codice della Repubblica, Milano, 1990.
CASTIGLIONI, Storia della medicina, Milano, 1936.
CATELANI G., Strutture giudiziarie e riforma della procedura penale, in 
Critica giud., (3), 1978, pp. 43 ss..
CAVADINO M. - DIGNAN J., The Penai System, Sage, 1993.
CAVALLARI V., Il pubblico ministero nelle prospettive di riforma del 
processo penale, Riv. it. dir. proc. pen., 1973, pp. 736 ss..
CAVALLARI V., L’individualizzazione giudiziaria sotto il profilo proces­
suale penale, Riv. dir. proc., 1972, pp. 489 ss..
CERRUTI M., Strutture e nuovo codice di procedura penale, Doc. giust., 
(1), 1988, pp. 43 ss..

---

304
BIBLIOGRAFIA
CHIAVARIO M., “Nuovo modello di giustizia penale “ e libertà perso­
nale dell’imputato, Poi. del dir., 1984, pp. 427 ss..
CHIAVARIO M., Convenzione europea dei diritti dell’uomo e riforma 
del processo penale, Riv. it. dir. proc, pen., 1971, pp. 661 ss..
CHIAVARIO M., La convenzione euorpea dei diritti dell’uomo nel si­
stema delle fonti normative in materia penale, Milano, 1969.
CHIAVARIO M., La riforma del codice di procedura penale. Per non 
restare (ancora una volta) delusi, Leg. pen., 1984, pp. 537 ss..
CHIAVARIO M., La riforma del processo penale, Utet, 1990.
CHIAVARIO M., Processo e garanzie della persona, Giuffré, Milano, 1984.
CLARKE - SINCLAIR, La valutazione del trattamento penale, Quaderni 
di crim. clinica, 1975, I, pp. 55 ss..
CLARKE R., Situational crime prevention, British Journal of Crimino­
logy, April 1980.
COLAMUSSI M., Riflessioni in tema di natura giuridica e rilevanza 
probatoria dell’alibi, Cass, pen., 1994, p. 1597.
COLEMAN A., Utopia on Trial, 1985.
COMOGLIO L. P., Prove e accertamento dei fatti nel nuovo c.p.p., Riv. 
it. dir. proc, pen., 1990, pp. 113 ss..
CONSO G. - GREVI V. (e altri), Profili del nuovo codice di procedura 
penale, Padova, 1996.
CONSO G. - GREVI V. (e altri), Prolegomeni a un commentario breve 
al nuovo codice di procedura penale, Padova, 1990.
CONSO G., P.M. "parte” e G.I. “terzo” nei limiti consentiti da un si­
stema di accentuata, non completa, accusatorietà, Giust. pen., I, 
1978, pp. 455 ss..
CONSO G., Accusa e sistema accusatorio, in Enc. del dir., Vol. I, 
Giuffré, Varese, 1958.
CONSO G., Come accelerare il processo e rivalutare il dibattimento, 
Giust. pen., I, 1978, pp. 422 ss..
CONSO G., Considerazioni in tema di contraddittorio nel processo pe­
nale italiano, Riv. it. dir. e proc, pen., 1966, pp. 405 ss..
CONSO G., Dei periti e degli altri collaboratori del giudice, Arch.pen., 
1972, I.
CONSO G., Istituzioni di procedura penale, Milano, 1969.
CONSO G., L’utilizzabilità e l’acquisizione delle prove nel nuovo proces­
so penale, Giust. pen., Ili, 1989, pp. 84 ss..
CONSÒ G., La riforma del processo penale al vaglio del Senato, in Arch, 
pen., I, 1970, pp. 65 ss..
CONSO G., Natura giuridica delle norme sulla prova nel processo penale, 
Riv. dir. proc., 1970, pp. 7 ss..

---

BIBLIOGRAFIA
305
CONSO G., Nuovi strumenti perla giustizia penale, Crit. pen., 1972, pp. 
1 ss..
CONSO G., Nuovo disegno per la riforma del processo penale, Arch, 
pen., I, 1968, pp. 428 ss..
CONSO G., Prime considerazioni sulla possibilità di dividere il processo 
penale in due fasi, Riv. di dir. e proc. pen. 1968, pp. 706 ss..
CONSO G., Questioni nuove di procedura penale, Milano,1959.
CONSO G., Riforma del processo e diritti dell’uomo, Eloq. 1968, p. 9.
CONSO G., Verso un nuovo processo penale? Primi appunti per un 
lavoro comune, Giust. pen., I, 1978, pp. 145 ss..
CONSOLO O., Voce Perito (perito ed interprete - diritto processuale 
penale), in Enc. giur. Treccani, Vol. XXIII, Roma, 1990.
CONTI G. - MACCHIA A., Il nuovo processo penale, Roma, 1988, (II 
ed., Roma, 1990).
CONTI L., La Corte costituzionale anticipa la riforma del processo pe­
nale, Riv. it. dir. proc, pen., 1988, pp. 1493 ss..
CORDERO F., Linee di un processo accusatorio, Jus, 1964, pp. 137 ss..
CORDERO F., Procedura Penale, IV Ed., Milano, 1995.
CORDERO F., Tre studi sulle prove penali, Milano, 1963.
CORNI, Sulla introduzione di una perizia psicologica nel giudizio penale, 
Giust. pen., 1956., I, pp. 353 ss..
CORSO B., Immagine e deontologie della Cross Examination, 
Arch, nuova proc, pen., 1992, 161.
CORSO P., Periti e perizia (dir. proc, pen.), in Enc. dir., Vol. XXXIII, 
1983.
CROSS R. - TAPPER C., Cross on Evidence, Butterworths, pp. 269 ss..
D’ISA R., Sulla disciplina dei documenti nel nuovo processo penale, Riv. 
it. dir. proc, pen., 1992, p. 1405.
DAGA, Il nuovo codice di procedura penale, la riforma penitenziaria, il 
ruolo dell'osservazione della personalità e della perizia sulla perico­
losità, in La medicina legale e nuovo c.p.p., 1989.
DE CATALDO NEUBURGER L., a cura di, La psicologia per un nuovo 
processo penale, Cedam, 1987.
DE FANU, La perizia nel processo penale ed il libero convincimento del 
giudice, Giust. pen., 1966, IL
DE FAZIO F. - PÒNTI G., Il trattamento criminologico nel sistema 
vigente delle misure di sicurezza, Rass. studi penit., 1973, 4-5, pp. 
523 ss..
DE FAZIO F., La perizia medico-legale, la perizia psichiatrica, la perizia 
criminologica nel progetto preliminare nel codice di procedura penale, 
Quad, di med. leg., 1979.

---

306
BIBLIOG RAFIA
DE FAZIO, Medicina legale, psichiatria forense e criminologia clinica, 
Riv. it. med. leg., 1981, p. 2.
DE GREGORIO G. G., Alcune note intorno all’inutilizzabilità degli atti 
nel processo penale, Cass. pen., 1992, n. 584.
DE GREGORIO G. G., Diritti inviolabili dell’uomo e limiti probatori 
nel procedimento penale, Foro, it., I, 1992, p. 3257.
DE GREGORIO G. G., Secondo diritto e secondo ragione... (recenti 
itinerari della Corte costituzionale sul tema del libero convincimento 
del giudice), Riv. it. dir. proc. pen., 1994, p. 939.
DE LALLA, Logica delle prove penali, Napoli, 1973.
DE LUCA G., Fase preliminare e prove nel nuovo codice di procedura 
penale, Riv. guardia fin., 1989, p. 735.
DE LUCA G., Il sistema delle prove penali e il principio del libero con­
vincimento nel nuovo rito, Riv. it. dir. proc. pen., 1992, p. 1255.
DE LUCA G., Innovazioni tecniche e ideologie nel quadro della riforma del 
codice di procedura penale, in Studi Antolisei, I, 1964, pp. 391 ss..
DE LUCA G., La cultura della prova e il nuovo processo penale, in Studi 
Vassalli, II, Giuffrè, 1991, p. 179.
DE MARSICO A., Il progetto di riforma del codice di procedura, Riv. 
pen., I, 1968, pp. 637 ss..
DE MICHELE S.C., Voce Indizio, in Digesto pen., Vol. VI, Utet, To­
rino, 1992, p. 380.
DE NOTARISTEFANI R., Perizia (mat.pen.), in Dig. it., vol. XVIII, 
p.te II, 1906, pp. 377-444.
DEAN G., Consulenza tecnica, in Digesto pen., Appendice, Utet, Tori­
no, 1992, vol. VI, p. 512.
DELOGU, La Scuola di specializzazione in diritto penale e criminologia, 
Archivio penale, 1972 Fase. 1-2, pp. 80 ss..
DI CHIARA G., Il contraddittorio nei riti camerali, Giuffrè, 1994.
DI GENNARO - BONOMO - BREDA, Ordinamento penitenziario e 
misure alternative alla detenzione, Milano, 1977.
DI PALMA E. M.T., Art.495 comma 2 c.p.p. e perizia quale presunto 
mezzo di prova neutro, Cass. pen., 1995, 1753, p. 2935.
DI TULLIO B., Medicina penitenziaria e criminologia clinica nel nuovo 
ordinamento penitenziario italiano per una migliore giustizia penale, 
Giustizia sociale, n.2, 1961.
DI TULLIO B., Personalità e delitto nella scienza e nella politica criminale 
moderna, in Delitto e personalità, Giuffrè, Milano, 1955, pp. 665 ss..
DI TULLIO B., Principi di criminologia clinica e di psichiatria forense, 
Roma, 1960.

---

BIBLIOGRAFIA
307
DOMINIONI O., Il pubblico ministero come organo dell'investigazione 
nel progetto preliminare del codice di procedura penale, Giust. pen., 
I, 1979, pp. 97 ss..
DOMINIONI O., La presunzione d’innocenza, in Le parti nel processo 
penale. Profili sistematici e problemi, Milano, 1985, p. 254.
DOSI E., Il divieto di perizia psicologica in rapporto ai principi costitu­
zionali, Giust. cost., 1970 II, pp. 1558 ss,.
DOSI E., Perizia psicologica ed equivoci in tema di rieducazione del 
condannato, Giust. cost., 1974, I, pp. 1494 ss..
DOSI E., Sul principio del libero convincimento del giudice nel processo 
penale, Milano, 1957.
DOWNES D. - ROCK P., Understanding Deviance, Oxford, 1988.
ELLIOTT - PHIPSON, Manual of the Law of Evidence, Sweet & 
Maxwell 1987.
EMMINS C. - SPRACK J., Criminal Procedure, 5th edition, London, 
1992.
ERCOLANI L., L’effettività del diritto alla prova delle parti private nel 
nuovo processo, Crii, pen., 1990, fase. I, PP- 3 ss..
FAILLA M. C., La perizia e la consulenza tecnica nel nuovo processo 
penale, Nuovo dir., 1991, p. 103.
FANCHIOTTI V., La testimonianza nel sistema adversary, Genova, 1989.
FANCHIOTTI V., Lineamenti del processo penale statunitense, Giap­
pichelli, Torino, 1987.
FARANDA, L’indagine della personalità del giudicabile nel processo 
penale, Giust. pen., 1955.
PASSONE E., L’utilizzazione degli atti, la valutazione della prova, in 
Quaderni del C.S.M., Incontri di studio sul nuovo codice di proce­
dura penale, vol.I, 1989, p. 527.
PASSONE E., La valutazione della prova, in AA.W., Manuale pratico 
dell’inchiesta penale, a cura di L. VIOLANTE, Milano, 1986, p. 111.
PASSONE E., Primi appunti sulla valutazione della prova nel nuovo 
processo, Quest, giust., 1989, pp. 848 ss..
FELICIONI P., Brevi osservazioni sull’esame dibattimentale dell’impu­
tato: l’operatività del diritto al silenzio, Cass, pen., 1992, p. 5.
FELISETTI D., Il nodo del P. M. nella riforma del codice di procedura 
penale, Quaderni giust., (2) 1981, pp. 13 ss..
FERRACUTI F., L’integrazione dei contributi psico-sociologici nella 
criminologia clinica, in “Temi”, 1965, fase. 4-5.
FERRAJOLI L., Diritto e ragione, Laterza, 1989.
FERRANTE U., Brevi considerazioni sulla nuova categoria dell’utilizza­
bilità, Giur. merito, II, 1992, p. 154.

---

308
BIBLIOGRAFIA
FERRANTE U., Gli indizi nel nuovo codice di procedura penale, Giur. 
merito, II, 1991, p. 125.
FERRARI U., La verità penale e la sua ricerca nel diritto processuale 
italiano, Milano 1927.
FERRATO, Psicologia e processo penale, Riv. pen., 1973, II, pp. 327 ss..
FERRUA P., Contraddittorio e verità nel processo penale, in Studi sul 
processo penale, vol.II, Giappichelli, Torino, 1992, pp. 75 ss..
FIANDACA G., Modelli di processo e scopi della giustizia penale, Foro 
it., 1992, I, p. 2023.
FIELD S., Trends in Crime and Their Interpretation, (Home Office 
Research Study) p. 119.
FLORIAN E., Delle prove penali, Milano 1961.
FONTANA G. L., Il pubblico ministero nel nuovo processo penale, in 
Quaderni del C.S.M., (27), 1989, pp. 27 ss..
FORTUNA E. - DRAGONE S. - PASSONE E. - GIUSTOZZI R. - 
PIGNATELLI A., Manuale pratico del nuovo processo penale, Pa­
dova, 1990.
FOSCHINI G., Orientamenti per la riforma del processo penale (la istru­
zione duttile), Arch. pen. I, 1965, pp. 3 ss..
FOUCAULT M., Sorvegliare e punire, Torino, 1976.
FRANCO P., Considerazioni sull’acquisizione in dibattimento delle me­
morie e dei pareri del consulente tecnico, Arch, nuova proc, pen., 
1991, p. 435.
FRIGO G., Il consulente tecnico della difesa nel nuovo processo penale, 
Cass, pen., 1988, p. 2177.
FRIGO G., Indagine difensiva per il processo penale e deontologia, Cass. 
pen., 1992, p. 2227.
FRIGO G., Obiettivi e mezzi di una tutela politica del diritto di difesa, 
Cass, pen., 1995, p. 458.
FULCI, Perizia (dir. proc, pen.), in Novissimo digesto it., vol.XII, 1965, 
pp. 962 ss..
GABRIELI, Perizia (dir. proc.pen.), in Nuovo digesto it., vol. IX, 1939, 
pp. 884 ss..
GALANTINI N., Inosservanza di limiti probatori e conseguenze sanzio­
natone, Cass, pen., 1991, I, p. 611.
GALANTINI N., L’inutilizzabilità della prova nel processo penale, Ce­
dam, 1992.
GALLI - SIGLARI - SIENA, Le recenti leggi contro la criminalità, 
Milano, 1977.
GAMBINI MUSSO R., a cura di, Il processo penale statunitense, 
Giappichelli, Torino, 1994.

---

BIBLIOGRAFIA
309
GARAVAGLIA, Aspetti e problemi di antropologia criminale, Torino, 
1969.
GAROFOLI V., L’introduzione della prova testimoniale nel giudizio 
direttissimo di oggi e di domani, Riv. it. dir. proc. pen., 1989, p. 127.
GAROFOLI V., L’introduzione della prova testimoniale nel nuovo 
processo penale, Giuffrè, 1992.
GAROFOLI V., Le parti e il procedimento probatorio (dall’«onere» al 
«diritto» alla prova), in Studi Nuvolone, III, Giuffrè, 1991, p. 259. 
GEMELLI A., La Criminologia e il diritto penale, La Scuola Positiva, 
anno 58, fase. 1, 1951, p. 7.
GIAMBRUNO S., Questioni in tema di prove nel nuovo processo penale, 
Giur. di merito, 1991, p. 830.
GIAMBRUNO S., Il pubblico ministero: un assurdo intermediario tra la 
difesa e il giudice, Cass. pen., 1994, p. 338.
GIAMBRUNO S., Questioni in tema di prove nel nuovo processo penale, 
Giur. merito, II, 1991, p. 830.
GIANFROTTA F., Articoli 220-221, in Commento al nuovo codice di 
procedura penale, coordinato da M. CHIAVARIO, Utet, II, 1990, 
p. 571.
GIANNITI F., Prospettive Criminologiche e processo penale, Milano, 1981.
GIANNITI F., Spunti per una ricostruzione del sistema probatorio pena­
le, Riv. it. dir. proc. pen., 1994, p. 77.
GIANTURCO, La prova indiziaria, Milano, 1958.
GIANZI G., La valutazione della prova e la decisione, in AA.VV., 
Contributi allo studio del nuovo codice di procedura penale, Giuffrè, 
1989, p. 237.
GIBSON B. & Al., Criminal Justice in Transition, Waterside Press, 1994.
GIOSTRA G., Contraddittorio (principio del), in Enc. giur., Treccani, 
Voi. Vili, 1988.
GIOSTRA G., Valori ideali e prospettive metodologiche del contraddit­
torio in sede penale, Poi. dir., 1986, pp. 17 ss..
GIULIANI A., Il concetto di prova, Milano, 1961.
GIULIANI G., 1 lavori della Camera dei deputati sul nuovo codice di 
procedura penale, Riv. guardia fin., 1969, pp. 461 ss..
GREVI V., «Nemo tenetur se detegere» {Interrogatorio dell’imputato e 
diritto al silenzio nel processo penale italiano), Giuffrè, Milano, 
1972.
GREVI V., L’ordinamento penitenziario dopo la riforma, Cedam, Pa­
dova, 1988.
GREVI V., Prove, in G. Conso V. Grevi, Profili del nuovo codice di 
procedura penale, Cedam, IV ed., 1996.

---

310
BIBLIOGRAFIA
GRISPIGNI, Lo studio della personalità del delinquente nel processo 
penale, Scuola Positiva, 1954, pp. 429 ss..
GUARINO S., Norme di diritto sostanziale nel progetto preliminare del 
nuovo codice di procedura penale, Riv. pen., 1988, pp. 913 ss..
GUARNERA, Discorso per l’inaugurazione dell’anno giudiziario, Riv. 
pen., 1971, pp. 5 ss..
GUERRINI F., La prova nel nuovo processo penale: cenni di psicologia 
giudiziaria, in L’investigazione privata nel nuovo processo penale, 
seminario di studi, Firenze, Cedam, Padova, 1989.
GULOTTA G., a cura di, Trattato di psicologia giudiziaria, Giuffré, 1987.
GULOTTA G., Psicanalisi e responsabilità penale, Milano, 1973.
GULOTTA G., Psicologia giuridica, Attualità e prospettive,. Milano, 1979.
HAMPTON C., Criminal Procedure, Sweet & Maxwell, London 1982.
HEYDON J. D., Evidence, cases and materials, London, 1991.
HINN A DANESI F., I mezzi di prova ed i mezzi di ricerca della prova 
nel nuovo codice di procedura penale, Leg. e giust., 1989, p. 474.
HODGKINSON T., Expert Evidence: Law and Practice, Sweet & 
Maxwell 1990.
HOPE T. - SHAW M., Communities and Cime Reduction, 1988.
IACOVIELLO F.M., Prova e accertamento del fatto nel processo penale 
riformato dalla corte costituzionale, Cass, pen., 1992, n.1073, p. 2028.
ICHINO G., Alcuni spunti di riflessione sul tema delle indagini prelimi­
nari, Riv. it. dir. proc, pen., 1993, p. 694.
IL PROGETTO DEL NUOVO CODICE DI DIRITTO PENALE, in 
Documenti Giustizia, 1992, Fase. 3, in Quaderni dell’indice penale, 
a cura di Mario Pisani, n. 9, Cedam, Padova, 1993.
ILLUMINATI G., La presunzione d’innocenza dell’imputato, Zanichelli, 
1976.
ILLUMINATI G., voce Presunzione di non colpevolezza , in Enc. giur. 
Treccani, Vol. XXIV, 1991.
INGRAHAM B.L., The Structure of Criminal Procedure, 1987.
INTRONA F., Tipologia, tecnica e rilevanza probatoria delle perizie 
medico-legali in rotazione alla riforma del c.p.p., Riv. it. med. leg., I, 
1989, p. 327.
JERVIS, Manuale critico di psichiatria, Milano, 1979.
KING R. - MORGAN R., The Future of the Prison System, 1980.
KOSTORIS R. E., I consulenti tecnici nel processo penale, Giuffré, 1993.
LACEY N., State Punishment, 1988.
LANZA, La perizia nel giudizio penale, Riv. pen., I, 1911.
LATTANZI G., La formazione della prova nel dibattimento, Cass, pen., 
1989, p. 2298.

---

BIBLIOGRAFIA
311
LEA J. • YOUNG J., What Is To Be Done About Law and Order?, 1984. 
LEIGH L. H. - ZEDNER L., The Royal Commission on Criminal Justice, 
Research Study No. 1, A Report on the Administration of Criminal 
Justice in the Pre-Trial Phase in France and Germany, 1992.
LEONE G., Sulla riforma del processo penale, Riv. pen., I, 1970, pp. 609 ss..
LI VECCHI R., Rischi e pericoli del processo indiziario, Riv. pen., 1992, 
p. 337.
LOMBARDO L. G., Ricerca della verità e nuovo processo penale, Cass, 
pen., 1993, pp. 751 ss..
LOPES G., La divisione del processo penale in due fasi, Arch, pen., 
1969, 1, p. 180.
LOZZI G., Relazione introduttiva di carattere generale sul nuovo codice 
di procedura penale, in Quaderni del C.S.M., (28), 1989, pp. 27 ss..
LUPO E., Il principio della separazione delle fasi, Cass, pen., p. 1572. 
MAGARAGGIA A., I principi per il nuovo processo penale secondo i 
lavori parlamentari delle legge delega, Padova, 1988.
MAGGIO L., Prova Documentale (diritto processuale penale), in Enc. 
giur. Treccani-, vol. XXV, Roma, 1991.
MAGUIRE M. - MORGAN R.- REINER R, The Oxford Handbook of 
Criminology 1994.
MALINVERNI A., La riforma del processo penale. Appunti dalle lezioni, 
Torino, 1971.
MALINVERNI A., Premesse alla riforma del processo penale, Arch, 
pen., I, 1968, pp. 335 ss..
MALINVERNI A., Regole probatorie e fasi del processo penale, Giust. 
pen., Ili, 1992, p. 1.
MALINVERNI A., Vero e falso nella testimonianza, in La testimonianza 
nel processo penale, Milano, 1974, p. 179.
MAMBRIANI A., Principio dispositivo e speditezza processuale. Limiti 
legislativi al libero convincimento del giudice, Arch, nuova proc. 
pen., 1992, p. 473.
MANNHEIM, Trattato di criminologia comparata, Torino, 1975.
MANTOVANI F., Diritto Penale, Cedam, Padova, 1992, pp. 10 ss..
MANTOVANI F., Il problema della criminalità, Cedam, Padova, 1984, 
pp. 4 ss..
MANZIONE A., Brevi note nella presunta obbligatorietà della consulen­
za tecnica di parte, Cass, pen., 1990, p. 1257.
MARAFIOTI D., La personalizzazione della funzione d’accusa nel codice 
del 1988, Giust. pen., Ili, 1989, pp. 76 ss..
MARAFIOTI D., Le "grandi manovre”: chi ha paura dell’accusatorio?, in 
Il giusto processo, (1), 1989, pp. 11 ss..

---

312
BIBLIOGRAFIA
MARAFIOTI L., La “metamorfosi “ del pubblico ministero nel nuovo 
processo penale, Giur. it., II, 1990, pp. 116 ss..
MASSA C., Aspetti della riforma del processo penale, Riv. it. dir. proc. 
pen., 1963, pp. 726 ss..
MASTRONARDI, La perizia nel processo penale italiano ed il libero 
convincimento del giudice, in II Criminologo: problemi metodolo­
gici e clinico diagnostici, 1983.
MAZZANTI M., Il progetto del codice di procedura penale e l’accerta­
mento della verità, Giust. pen., Ili, 1981, pp. 441 ss..
MAZZANTI M., Le prove secondo l’attuale legge delega per la emanazione 
del nuovo codice di procedura penale, Giur. it., IV, 1988, pp. 12 ss..
McEWAN J., Evidence and the adversarial process, the modern law, 
Oxford, 1992.
MCMAHON M., Net-widening - Vagaries in the Use of a Concept, 
British Journal of Criminology, Spring 1990, Vol. 30, No. 2.
MELCHIONDA A., Prova (dir. proc, pen.), in Enc. dir., XXVII, Giuf- 
fré, 1988.
MELCHIONDA A., Prove illegali e prove illecite nel futuro processo 
penale, Riv. pen., 1977, pp. 129 ss..
MELCHIONDA A., Studio sull’onere della prova nel processo penale, 
Crit. pen., 1969, 189.
MELE V., Linee generali del nuovo processo penale, Giur. merito, 1978, 
pp. 222 ss..
MELE V., Processo penale ed indagine sulla personalità dell’imputato, 
Giust. pen., 1976, III, pp. 602 ss.
MENCARELLI F., L’inutilizzabilità e l’acquisizione delle prove nel nuo­
vo sistema processuale, Giust. pen., Ili, 1989, p. 84.
MENDOZZA R. - MARCON G. - MARCON L., La perizia e la consulenza 
nel processo penale con note di tecnica informistica, Cedam, 1994.
MENNA M., Logica e fenomenologia della prova, Jovene, 1992.
MENNA M., Note sul rapporto tra divieti probatori e diritto di difesa, in 
AA. VV., Il nuovo processo penale: dalla codificazione all’attuazione, 
Giuffrè, 1991, p. 252.
MERZAGORA I. e CAPRA P., Il perito ed il consulente tecnico psi­
chiatra e psicologo nel nuovo processo alla luce dell’esperienza statu­
nitense, Rass. it. crim., 1990, p. 117.
MESSINA S., Arretramento della difesa sociale col nuovo codice di 
procedura penale (intorno ad alcuni dubbi di illegittimità costitu­
zionale), Riv. pen., 1989, pp. 881 ss..
MESSINA S., Dubbi di legittimità costituzionale di alcuni profili del 
nuovo codice di procedura penale, Riv. poi., 1989, pp. 791 ss..

---

BIBLIOGRAFIA
313
MICALI G., La presunzione d’innocenza dell’imputato e l’art.27 della 
Costituzione, Giur. it., IV, p. 205.
MICHELI G.A., «Jura novit curia», Riv. dir. proc., 1961, p. 579.
MOITRY, L’indagine di personalità nel codice di procedura penale, 
Giust. pen., I, 1976.
MOORE’S FEDERAL PRACTICE, Matthew Bender, November 1985 
Cumulative Supplement, II ed., 1985.
MORTARA-ALOISI, Spiegazione pratica del codice di procedura penale, 
parte I, Torino, 1914.
MORTON J., The Criminal Justice Acts 1987 and 1988, London, 1988.
MUSSO M., Articoli 222-233, in Commento al nuovo codice di procedura 
penale, coordinato da M. CHIAVARIO, Utet, II, 1990, pp. 584 ss..
NANNUCCI U., Le linee fondamentali del nuovo codice, Critica giud., 
(3), 1978, pp. 79 ss..
NAPOLI, L’indagine sulla personalità dell’imputato, Riv. pen., 1976, I, 
pp. 21 ss..
NAPPI A., Guida al codice di procedura penale, Giuffré, 1996.
NAPPI A., Le ragioni del giudice: osservazioni in tema di struttura logica 
della motivazione e di logica valutazione della prova, Cass, pen., 
1987, p. 1796.
NAPPI A., Libero convincimento, regole di esclusione, regole di assun­
zione, Cass. Pen. 1991, I, n. 1167, p. 1515.
NAPPI A., Principio di completezza della motivazione, e diritto alla pro­
va, Cass. Pen., 1988, p. 1237.
NEPPI MODONA G., Il nuovo processo penale tra emergenza e cultura 
della riforma, Quest, giust., 1984, pp. 125 ss..
NEPPI MODONA G., Il sistema sanzionatorio: considerazioni in mar­
gine ad un recente schema di riforma, Riv. it. dir. proc, pen., fase. 2, 
1995, p. 318.
NEPPI MODONA G., La centralità del dibattimento nel nuovo sistema 
processuale, Giust. pen., I, 1978, pp. 477 ss..
NEPPI MODONA G., Scelte tecniche e prospettive politiche della ri­
forma del processo penale. Il ruolo del pubblico ministero e la nuova 
istruttoria, Giust. pen., Ili, 1981, p. 300.
NOBILI M., Articoli 187-193, in Commento al nuovo codice di procedura 
penale, coordinato da M. CHIAVARIO, Utet, II, 1990, pp. 381 ss..
NOBILI M., Concetto di prova e regime di utilizzazione degli atti nel 
nuovo codice di procedura penale, Foro it., V, 1989, p. 274.
NOBILI M., Diritto alla prova e diritto di difesa nelle indagini preli­
minari, Giust. pen., 1990, III, pp. 129 ss..
NOBILI M., Divieti probatori e sanzioni, Giust. pen., Ili, 1991, pp. 641 ss..

---

314
BIBLIOGRAFIA
NOBILI M., Il nuovo “diritto delle prove’’ ed un rinnovato concetto di 
prova, Leg. pen., 1989, pp. 395 ss..
NOBILI M., Il nuovo «diritto delle prove» ed un rinnovato concetto di 
prova, Leg. pen., 1989, p. 395.
NOBILI M., Il principio del libero convincimento del giudice, Milano 1974. 
NOBILI M., La nuova procedura penale. Lezioni agli studenti, Bologna, 
1989.
NOBILI M., La teoria delle prove penali e il principio della difesa sociale, 
in Materiali per una storia della cultura giuridica, 1974, IV, p. 417.
NURINI L. M., Obbligo di veridicità del consulente tecnico?, Giur, it., 
II, 1994, p. 77.
NUVOLONE P., Il P. M. nel quadro della riforma del codice di pro­
cedura penale, Riv. it. dir. proc, pen., 1977, pp. 825 ss..
NUVOLONE P., Luci ed ombre di una riforma, Leg. pen., 1983, pp. 
179 ss..
NUVOLONE P., Osservazioni sul progetto preliminare del codice di 
procedura penale, Ind. pen., 1978, pp. 185 ss..
NUVOLONE P., Pena - dir. pen., in Enc. dir., Vol. XXXII, Milano, 
1983, pp. 805 ss..
NUVOLONE P., Tecniche di individualizzazione giudiziaria e problema­
tica giuridica, Indice penale, 1972.
PADOVANI T., Il nuovo codice di procedura penale e la riforma del 
codice penale, Riv. it. dir. proc, pen., 1989, pp. 916 ss..
PAGLIARO A., Sullo schema di disegno di legge delega per un nuovo 
codice penale, Giust. pen., II, p. 173.
PAGLIARO A., Valori e principi nella bozza italiana di legge delega per un 
nuovo codice penale, Riv. it. dir. proc, pen., Fase. 2, 1994, pp. 379 ss.
PALMIERI E., Le prove nel nuovo processo penale, Riv. pen. ec., 1991, 
p. 413.
PALOMBA F., Il sistema del nuovo processo penale minorile, 1989.
PANAGIA S., Il diritto alla prova della difesa fra norme penali e codice 
di rito, Riv. it. dir. proc, pen., 1991, p. 1249.
PANNAIN B. - ALBINO M. - PANNAIN M., Il giudizio tecnico sulla 
personalità dell’imputato: dal divieto del c.p.p. 1930 a quello del 
c.p.p. 1988, in Studi in memoria di Remo Pannain, Arch, pen., 39 
(14 n.s.), 1987.
PANNAIN B. - ALBINO M. - PANNAIN M., La perizia sulla perso­
nalità del reo -Evoluzione dottrinaria e normativa - Prospettive nel 
nuovo c.p.p., Riv. it. med. leg., 1989, p. 834.
PANNAIN E., Alcune osservazioni interna di perizia, Arch, pen., 6 (n.s.), 
I, 1976.

---

BIBLIOGRAFIA
315
PANNAIN B. - AMATI A., Integrazioni e contrapposizioni tra clinica e 
medicina legale in tema di imputabilità e pericolosità sociale, I 
Congr. naz. soc. it. psic. forense (Villa Simius, Cagliari, 8-11/10/ 
87), Abstracts psichopathologia, 1987.
PANNAIN B., Il giudizio sulla personalità nel nuovo processo penale: 
accertamenti tecnici, acquisizione e valutazione di documenti e in­
formazioni, in La medicina legale ed il nuovo codice di procedura 
penale, a cura di De Fazio e Beduschi, Giuffrè, Milano, 1989.
PANNAIN B. - PALMIERI L., Notazioni in tema di imputabilità e pe­
ricolosità sociale dell’infermo di mente, Med. leg., Quad, cam., V. 
1983, p. 262.
PAPA M., Contributo allo studio delle rules of evidence nel processo 
penale statunitense, Indice pen., 1987, pp. 299 ss..
PARADISO P., Criminologia e processo penale: il problema dell’indagine 
sulla personalità dell’imputato, Rass. It. Crim., 1991, p. 185.
PERCHINUNNO V., Il nuovo ruolo del difensore nella ricerca delle 
fonti di prova, in AA. VV., Il nuovo processo penale dalla codifica­
zione all’attuazione, Giuffrè, 1991, p. 149 e s..
PERCHINUNNO V., L’accertamento alternativo nel processo penale, 
Giuffrè, Milano, 1980.
PERCHINUNNO V., La formazione della prova nel dibattimento del 
“nuovo” processo penale, Riv. it. dir. proc. pen., 1985, pp. 27 ss..
PERCHINUNNO V., Le prove, in Pisani M. - Molari A. - Perchinunno 
V. - Corso P., Manuale di procedura penale, Monduzzi, 1994, pp. 
221 ss..
PERCHINUNNO V., Limiti soggettivi della testimonianza nel processo 
penale, Giuffrè, Milano, 1972.
PERCHINUNNO V., Riforma del processo penale e “nuova” legge dele­
ga, Foro dauno, 1981, pp. 755 ss..
PERELMAN Ch. - OLBREZ-TYTECA, Traitè de I’argumentation, 
Bruxelles, 1970, II Ed., (trad. it. Trattato dell’argomentazione), 
Torino, 1966.
PERONI F., Sul valore probatorio dei documenti a contenuto dichiarati­
vo, Ind. pen., 1992, p. 428.
PIERRO G., Le prove, in II giusto processo, 1991, p. 52.
PIERRO G., Una nuova specie di invalidità. L’inutilizzabilità degli atti 
processuali penali, 1992, E.s.i..
PIRRONE V., Il consulente tecnico, Giur. merito, IV, 1991, p. 910.
PISANI M., Introduzione al processo penale, Milano, 1990.
PISANI M., Le prove. Appunti nel titolo I, libro III del progetto di nuovo 
codice di proc. pen., Riv. it. dir. proc. pen., 1978, pp. 137 ss..

---

316
BIBLIOGRAFIA
PISANI M., Nuove strutture per il nuovo processo penale, Ind. pen., 
1984, pp. 231 ss..
PISANI M., Nuovo processo penale e prospettive in tema di ordinamento 
giudiziario, Riv. dir. proc., 1978, pp. 244 ss..
PISAPIA G. D., Il disegno di legge delega per la riforma del codice di 
procedura penale, in Scritti Giuffré, III, 1967, pp. 701 ss..
PISAPIA G. D., Il nuovo processo penale, Riv. it. dir. proc, pen., 1989, 
pp. 627 ss..
PISAPIA G. D., La perizia criminologica, in Trattato di criminologia, 
medicina criminologica, psichiatria forense, a cura di Ferracuti F., 
vol. XIII, Giuffré, 1990.
PISAPIA G. D., La riforma del codice di procedura penale. Avremo presto 
un nuovo codice di procedura penale?, Leg. pen., 1984, pp. 523 ss..
PISAPIA G. D., Lineamenti del nuovo processo penale, 2“ ed., Padova, 
1989.
PISAPIA G. D., Un nuovo modello di processo, Leg. pen., 1989, pp. 77 ss..
PISAPIA, G. D., La perizia criminologica e le sue prospettive di realizza­
zione, Riv. it. dir. proc, pen., 1980.
PISTONE- G., La perizia e la consulenza tecnica nel nuovo processo pe­
nale, Maggioli, Rimini, 1989.
PIZZI C., Oggettività e relativismo nella ricostruzione del fatto: riflessio­
ni logico-filosofiche, in AA.W., La conoscenza del fatto nel processo 
penale, a cura di G. UBERTIS, Giuffré, 1992, p. 195.
PONTI G., Applicazione ed esecuzione della misure di sicurezza detentive 
nei delinquenti imputabili, Rass. studi penit., V, 1961, pp. 551 ss..
PONTI G., Compendio di criminologia, Cortina, 1990, pp. 1 ss..
PONTI G., La consulenza tecnica criminologica, Riv. it. med. leg., 1992, 
p. 857.
PONTI G.L., La perizia psichiatrica e psicologica nel quadro della legge 
penale, in Trattato di psicologia giudiziaria a cura di Gulotta G., 
Giuffré, Milano, pp. 593 ss..
POTETTI D., Vicende del diritto alla prova nella fase del giudizio, Cass. 
pen., 1994, p. 1399.
PUGLIA, Manuale di procedura penale, Napoli, 1890.
RADZINOWICZ, Ideologia e criminalità, uno studio del delitto nel suo 
contesto storico e sociale, Milano, 1968.
RAISBECK B.L., Evidence, HLT, 1994.
RAMAJOLI S., Il nuovo processo penale aggiornato con la giurispruden­
za, Milano, 1990.
RANIERI S., Riforma del processo penale?, Riv. pen., I, 1967, pp. 641 ss..

---

BIBLIOGRAFIA
317
REISS A. - TONRY M., Communities and Crime, 1986.
RESTIVO N., L’accusa nel nuovo codice di procedura penale; rapporti fra 
il pubblico ministero e il giudice istruttore, Giust. pen., I, 1978, pp. 
353 ss..
REYNAUD G., Commento sub art. 9, in Commento al codice di pro­
cedura penale coordinato da Chiavano M., Leggi collegate, I, Il 
processo minorile, 1994, pp. 79 ss.
RICCIO G. - DE CARO A. - MAROTTA S., Principi costituzionali e 
riforma della procedura penale, Sei, Napoli, 1991.
RICCIO G., Il nuovo pubblico ministero e l’obbligatorietà dell’azione 
penale, in II giusto processo, (5), 1990, pp. 18 ss..
PICCIOTTI R., Osservazioni critiche sul disegno di legge per la riforma del 
codice di procedura penale, Riv. it. dir. proc, pen., 1970, pp. 506 ss..
ROWE PJ. - KNAPP S.J., Evidence and Procedure in the Magistrates’ 
Court, Longman, 1989.
RUTHERFORD A., Prisons and the Process of Justice, 1984.
SACERDOTE, I rapporti tra l’art. 314 c.p.p. e l’art. 133 c.p. relativi alle 
indagini psichiche, Giust. pen., fase. spec. 12 bis, 1960, pp. 9 ss..
SACERDOTE, L’accertamento della realtà e la perizia psichiatrica, Giust. 
pen., 1932, pp. 51 ss..
SALVINELLI R., La perizia medico-legale nel nuovo codice di procedura 
penale, Giust. pen., Ili, 1991, p. 389.
SAMMARCO A. A., Sui requisiti della prova indiziaria nella nuova-di­
sciplina processuale penale, Giust. pen., Ili, 1991, p. 273.
SANTALUCIA B., Processo penale (dir.rom), in Enc. del dir., XXXVI, 
Giuffré, 1987, pp. 318 ss..
SANTANIELLO G. - MARUOTTI G., Manuale di diritto penale, 
Giuffré, Milano, 1990.
SANTUCCI G., La divisione del processo in due fasi, Arch, pen., 1968, 
1, p. 278.
SAPONARO F., Dignità umana e istituzione negata, Cacucci, 1994.
SAPONARO F., La criminalistica scienza autonoma, in Criminologia e 
criminalistica, atti 1° Convegno nazionale, Bari 14-16/09/1987, 
Adriatica, Bari, 1987, pp. 102 ss..
SAPONARO F., La Criminologia e la Criminalistica, in Trattato di 
Criminologia, Med. Criminal, e Psichiatria Forense, vol. Ili, La 
Criminologia e il Diritto penale, a cura di F. Ferracuti, Giuffré, 
Milano, 1987.
SCAPARONE M., Common law e processo penale, Giuffré, Milano, 1971.
SCAPARONE M., L’attività probatoria dibattimentale nel nuovo proces­
so penale, Giust. pen, 1990, III, 65.

---

318
BIBLIOGRAFIA
SCARPA G., Finalità della riforma del codice di procedura penale, Foro 
pen., 1963, pp. 678 ss..
SCELLA A., L’inutilizzabilità della prova nel sistema del processo penale, 
Riv. it. dir. proc. pen., 1992, p. 203.
SEGHETTI V., Perizia dibattimentale, presentazione di una relazione 
scritta ed esame del perito, Giur. it., II, 1992, p. 599.
SENATO DELLA REPUBBLICA - CAMERA DEI DEPUTATI, Pa­
reri della Commissione parlamentare istituita ai sensi dell’articolo 8 
della legge 16 febbraio 1987 n. 81 per il parere al Governo sulle norme 
delegate relative al nuovo codice di procedura penale, Roma s.d., 1990.
SENATO DELLA REPUBBLICA, Legge delega per il codice di proce­
dura penale e relativi atti parlamentari della VI legislatura, Roma 
s.d., 1974.
SIRACUSANO D., Diritto di difesa e formazione della prova nella fase 
dibattimentale, Cass.pen., 1989, p. 1591.
SIRACUSANO D., Introduzione allo studio del nuovo processo penale, 
Milano, 1989.
SIRACUSANO D., La prova nel nuovo codice di procedura penale, in 
Enc. giur., Treccani, XXV Voi., Roma, 1991.
SIRACUSANO D., Le prove, in AA.W., Manuale di diritto processuale 
penale,Vol. I, Giuffrè, Milano, 1996.
SIRACUSANO D., Vecchi schemi e nuovi modelli per l’attuazione di un 
processo di parti, Leg. pen., 1989, pp. 84 ss..
SPANGHER G., Commento sub art. 2, in Commento al codice di pro­
cedura penale, coordinato da Chiavano M., Leggi collegate, Il 
processo minorile, pp. 44 ss.
SPENCER J.R., Jackson’s Machinery of Justice, Cambridge University 
Press, 1989.
SQUASSONI C., Articoli 234-243, in Commento al nuovo codice di 
procedura penale, coordinato da M. CHIAVARIO, Utet, II, 1990, 
p. 645.
STOCKDALE F. - CASALE S., Criminal Justice under stress, Black­
stone, 1992.
STONE M., Cross examination in criminal trials, Butterworths, London, 
1988.
STOPPATO, La perizia nel processo penale, Riv. pen., I, 1911, pp. 265 ss..
TAORMINA C., Natura giuridica della perizia e riflessi sui poteri di 
accertamento del perito, Foro it., II, 1982.
TAORMINA C., Vecchi processi e nuovo codice di procedura penale, 
Giust. pen., Ili, 1989, pp. 133 ss..
TAPPER C. - R. CROSS, Cross on evidence, 7th edition, London, 1990.

---

BIBLIOGRAFIA
319
TARONI F. - CHAMPOD C., L’incarico penale in criminalistica, Giust. 
pen., I, 1993, p. 379.
TARONI F. - CHAMPOD C., Riflessioni sulla valutazione della prova 
scientifica, Giust. pen., Ili, 1993, p. 247.
TARUFFO M., Studi sulla rilevanza della prova, Padova 1970.
TARUFFO M., La prova dei fatti giuridici, Giuffré, 1992.
TARUFFO M., Modelli di prova e di procedimento probatorio, Riv. dir. 
proc., 1990, p. 420.
TAYLOR I. - WALTON P. - YOUNG J., The New Criminology, 1973.
TERENZIO-GIUNTA, Della prova peritale nel giudizio penale: proposta 
di riforma, Riv. pen., I, 1910, pp. 729 e ss..
TONRY M., Structuring Sentencing, in M. Tonry and N. Morris, Crime 
and Justice, 10, 1988.
TRANCHINA G., Corte costituzionale, preistruttoria e diritto di difesa, 
Riv. it. dir. proc, pen., 1971.
TRANCHINA G., Il divieto di perizia psicologica sull’imputato: una li­
mitazione sicuramente anticostituzionale, Riv. it. dir. proc, pen., 
1974, pp. 1325 ss.
TREVISSON LUPACCHINI T., «Indizio», segno equivoco o plurivoco 
per forza di connotazione?, Riv. it. dir. proc, pen., 1995, p. 308.
TREVISSON LUPACCHINI T., Il procedimento probatorio nel linguaggio 
del vigente codice di procedura penale, Giust. pen., Ili, 1992, p. 546.
TRIGGIANI N., Il «diritto alla prova» nel nuovo codice di procedura 
penale, Arch, nuova proc, pen., 1991, p. 667.
TRIGGIANI N., Il nuovo «diritto delle prove penali»: principi generali, 
Riv. pen., 1991, p. 967.
TUREL E. - BUONOCORE G., Il nuovo rito penale, Udine, 1989.
TWINING W. - STEIN A., Evidence and Proof, Dartmouth, 1992.
UBERTIS G., La prova penale, Utet, 1995.
UBERTIS G., Prova (dir. proc, pen.), Teoria generale del processo penale, 
in Enc. Giuridica, Vol. XXV, Treccani, Roma, 1991.
UBERTIS G., Patto e valore nel sistema probatorio penale, Milano, 1979.
VALLANTE M. - FORTUNA L., Relazioni al disegno di legge per la rifor­
ma del codice di procedura penale, Riv. pen.., I, 1967, pp. 421 ss..
VALIANTE M., Delega legislativa al governo della Repubblica per la 
riforma del codice di procedura penale, Rass. studi penit., 1969, pp. 
409 ss..
VALIANTE M., La riforma del codice di procedura penale, Rass. studi 
penit., 1967, pp. 701 ss..
VALIANTE, Le scelte per il nuovo processo penale, in Prospettive del 
nuovo processo penale, Napoli, 1978.

---

320
BIBLIOGRAFIA
VASSALLI G., Criminologia e giustizia penale, in Scritti giuridici in 
onore di A. De Marsico, II, Milano, 1960, pp. 563 ss..
VASSALLI G., Criminologia e giustizia penale, Quaderni di crimino­
logia clinica, 1959, pp. 27 ss..
VASSALLI G., Il diritto alla prova nel processo penale, Riv. it. dir. proc. 
pen., 1968, pp. 3 ss.
VASSALLI G., Presentazione, in Bibliografia criminologica italiana, a 
cura di Ferracuti F. - Fragola S. P. - Gioggi F., Giuffré, Varese, 
1965, p. 8 s..
VICINI V., Processo e giustizia penale. Alla ricerca di una riforma, 
Bologna, 1982.
VIGNA P.L., Investigazione e prova nel processo penale, Giust. pen., 
1988, I.
VIROTTA L, La perizia nel processo penale italiano, Padova, 1968.
VIROTTA L, La riforma del codice di procedura penale nel disegno di 
legge 380-A, Riv. pen., I, 1969, pp. 617 ss..
VON HIRSCH A. - ASHWORTH A., Principled Sentencing, 1993.
WASIK M. - VON HIRSCH A., Non-Custodial Penalities and the 
Principles of Desert, Criminal Law Review, Sept 1988, pp. 555-572.
WILSON H., Parental supervision, British Journal of Criminology, July 
1980.
ZACCAGNINI M., La prova nel nuovo processo penale, Napoli, 1990.
ZANGANI P., Metodologia peritale nel nuovo processo penale, in Giust. 
pen., Ili, 1989, pp. 665 ss..
ZAPPALÀ E., Il principio di tassatività dei mezzi di prova nel processo 
penale, Milano, 1982.
ZUCKERMAN A. A. S., The principles of criminal evidence, Oxford, 1992.

---

ASSOCIAZIONE TRA GLI STUDIOSI DI CRIMINOLOGIA
STATUTO
Art. 1
E costituita Associazione tra gli Studiosi di Criminologia.
Art. 2
L’associazione si propone di promuovere la riforma ed il perfe­
zionamento del sistema penale sotto il profilo sostanziale, 
processuale, e dell’esecuzione della pena, lo studio e l’approfondi­
mento del fenomeno criminale, oltreché di favorire la collaborazione 
scientifica fra gli studiosi delle diverse discipline criminologiche e 
vittimologiche, anche in prospettiva storica e comparatistica, nonché 
ad indagini sul piano politico-legislativo, tenuto conto anche delle 
esigenze risultanti dalla esperienza giudiziaria, e svolge la sua attività 
attraverso due sezioni di studio e di ricerca, una criminologica ed una 
vittimologica, affidandone la responsabilità e la direzione a soci studiosi 
di chiara fama.
Art. 3
Rivestono la qualità di soci fondatori tutti coloro che sotto­
scrivono l’atto costitutivo ed il presente statuto, all’atto della formale 
costituzione dell’Associazione.
Sono altresì ammessi successivamente a far parte dell’Associa­
zione in qualità di soci fondatori, su insindacabile ed unanime parere 
di tutti i soci fondatori, coloro che svolgano l’insegnamento della 
Criminologia, e materie affini, nelle Università italiane e straniere a 
titolo di professori di ruolo. Possono altresì essere iscritti, in qualità 
di soci ordinari, studiosi italiani e stranieri di Criminologia e materie 
affini, ricercatori, dottori di ricerca e perfezionati, dottorandi, 
perfezionandi, e cultori, nella disciplina e materie affini, previo in­
sindacabile giudizio di ammissione del Consiglio Direttivo.
Studiosi stranieri che non rivestano la qualità di soci ordinari 
potranno essere invitati dal Consiglio Direttivo a partecipare all’As­
sociazione in qualità di soci corrispondenti.

---

322
STATUTO
Art. 4
Organi dell’associazione sono l’Assemblea generale dei soci or­
dinari, il Presidente, il Presidente Onorario, due Vicepresidenti, il 
Segretario Generale, ed il Consiglio Direttivo.
Il Presidente, il Presidente Onorario, i Vicepresidenti ed il Se­
gretario Generale costituiscono il Comitato di Presidenza 
dell’Associazione: essi sono nominati mediante elezione dall’assem­
blea tra i soci fondatori e rinnovati ogni tre anni, escluso il 
Presidente Onorario. Il Comitato ha il compito di attuare gli scopi 
dell’Associazione con tutte le iniziative ritenute opportune, tra le 
quali l’organizzazione di periodici incontri di studio, seminari ed 
ogni altra occasione di comunicazione di dati ed esperienze in ordine 
ai più rilevanti problemi e questioni in materia criminale. Il Comitato 
di Presidenza può conferire all’umanità la Presidenza onoraria del­
l’Associazione ad uno studioso di chiara fama a livello 
internazionale. Il Presidente onorario possiede i medesimi poteri ed 
attribuzioni del Presidente dell’Associazione.
Il Consiglio Direttivo è costituito dai membri del Comitato di 
presidenza e da altri quattro soci nominati mediante elezione tra i 
soci aventi diritto in occasione del rinnovo delle cariche. Il Consiglio 
Direttivo determina e promuove le politiche di cui all’art. 2.
Art. 5
Il Segretario Generale rappresenta l’Associazione tra gli Studiosi 
di Criminologia e assicura l’unitarietà degli indirizzi espressi dagli or­
gani collegiali ponendo in esecuzione le delibere. È il legale 
rappresentante dell’Associazione, costituendosi in giudizio dinanzi alle 
magistrature nazionali e comunitarie, promuovendo giudizi o interve­
nendo in giudizi già promossi dai soci o quando è necessaria la tutela del 
valore scientifico della Criminologia, dell’insegnamento della 
Criminologia, ovvero dei singoli soci quando vengono violate le norme 
dell’ordinamento in loro danno, avvalendosi e nominando i difensori di 
sua fiducia senza bisogno di ratifica. Può emanare atti con rilevanza 
esterna in favore dell’Associazione e sottoscrivere le convenzioni e i 
contratti che il Consiglio Direttivo avrà deliberato. Promuove 
l’azione disciplinare nei confronti dei soci che si rendano respon­
sabili di atti contrari ai fini dell’Associazione. In caso di necessità e 
di indifferibile urgenza può assumere le decisioni e compiere gli atti 
necessari salvo ratifica del Comitato di Presidenza ove occorra.

---

STATUTO
323
Art. 6
L’Assemblea generale viene convocata ogni due anni dal Pre­
sidente, nonché in ogni altra occasione il medesimo, o il Consiglio 
Direttivo, o un terzo dei soci lo ritenga opportuno, e delibera sull’at­
tività ordinaria e straordinaria di cui all’ordine del giorno.
Alle riunioni dell’Assemblea i soci potranno partecipare anche 
per delega scritta rilasciata ad altro socio. Il Comitato di presidenza 
potrà indire anche votazioni per corrispondenza, tranne quando si 
tratti di deliberazioni aventi ad oggetto la modificazione dello Sta­
tuto od il rinnovo delle cariche.
In caso di parità di voti negli organi dell’associazione, prevale il 
voto di chi presiede la seduta.
Art. 7
Il Comitato di presidenza stabilisce la quota annuale dell’Asso­
ciazione.
Il gettito di tali quote insieme con gli eventuali contributi e con 
altre entrate di carattere straordinario, costituisce il patrimonio del­
l’Associazione, amministrato dal socio tesoriere nominato dal 
Comitato.
Art. 8
In via transitoria, l’Associazione ha sede presso la Cattedra di 
Criminologia della Facoltà di Giurisprudenza dell’università di Bari, 
sede del Segretariato Generale, comunque la sede dell’Associazione 
sarà sempre presso la sede di ufficio del Segretario Generale.
Art. 9
(Norma transitoria)
Per il primo triennio dall’atto di costituzione il Presidente, il 
Presidente onorario, i Vicepresidenti, il Segretario Generale ed i 
componenti il Consiglio direttivo vengono nominati dai soci pro­
motori e fondatori la costituzione.

