# Strumenti per il lavoro

psico-sociale ed educativo
Emilia Dowling 
e Gill Gorell Barnes 
LAVORARE CON
I BAMBINI E I GENITORI 
NEL PROCESSO 
DI SEPARAZIONE 
E DIVORZIO
FrancoAngeli

---

1 lettori che desiderano informarsi sui libri e le riviste da noi pubblicati 
possono consultare il nostro sito Internet www.francoangeli.it e iscriversi nella home page 
al servizio “Informatemi” per ricevere via e-mail le segnalazioni delle novità 
o scrivere, inviando il loro indirizzo, a: “FrancoAngeli, viale Monza 106, 20127 Milano”.

---

Strumenti per il lavoro
psico-sociale ed educativo
Emilia Dowling 
e Gill Gorell Barnes 
LAVORARE CON
I BAMBINI E I GENITORI 
NEL PROCESSO 
DI SEPARAZIONE
E DIVORZIO
FrancoAngeli

---

Alle nostre famiglie
Traduzione di Laura Vismara
Titolo originale: Working with children and Parents through separation and divorce 
Copyright © 2000 by Emilia Dowling and Gill Gorell Bames, published by Palgrave Macmillan
Copyright © 2004 by FrancoAngeli s.r.L, Milano, Italy
Ristampa _______________________________Anno______________________________________
0 12 3 4 5 6 7 
2004 2005 2006 2007 2008 2009 2010 2011 2012 2013 2014 2015
È vietata la riproduzione, anche parziale, effettuata a qualsiasi titolo, eccetto quella ad uso personale. 
Quest’ultima è consentita nel limite massimo del 15% delle pagine dell’opera, anche se effettuata in più volte, 
e alla condizione che vengano pagati i compensi stabiliti dall’alt 2 della legge vigente. 
Ogni fotocopia che eviti l’acquisto di un libro è illecita ed è severamente punita. Chiunque fotocopia un libro, 
chi mette a disposizione i mezzi per farlo, chi comunque favorisce questa pratica 
commette un reato e opera ai danni della cultura.
Stampa: Tipomonza, via Merano 18, Milano.

---

Indice
Ringraziamenti 
pag. 9
Introduzione
Le vite in cambiamento dei bambini: lavorare con le famiglie 
nel processo di separazione e divorzio 
» 
11
1. Il cambiamento della famiglia e le angosce dei bambini 
» 
17
1. Un focus sulle transizioni: cosa le facilita e cosa le ostacola 
» 
18
2. Effetti a breve e a lungo termine 
» 
20
3. Rottura familiare: un concetto utile? 
» 
22
4. Rabbia e amarezza 
» 
23
5. Madri, padri e bambini nel periodo immediatamente suc­
cessivo alla separazione 
» 
24
6. Padri 
» 
26
7. Quali sono i vantaggi della genitorialità condivisa per i 
bambini 
» 
28
8. Padri e madri con affidamento congiunto 
» 
29
9. Resilienza e divorzio dei genitori 
» 
30
2. Cornice teorica: transizioni e fattori di rischio nella sepa­
razione e nel divorzio 
» 
32
1. L’età prescolare 
» 
34
2. Gli anni scolari 
» 
37
3. La scuola elementare 
» 
39
4. L’adolescenza 
» 
43
5. Le difficoltà dei figli e la struttura familiare: il divorzio co­
me fattore di rischio 
» 
44
5

---

3. Le famiglie che affrontano le transizioni del divorzio:
il focus della ricerca su un campione clinico 
pag. 
46
1. Differenze di genere nel processo di divorzio 
» 
47
2. Cambiamenti economici e modalità lavorative 
» 
50
3. L’esperienza della funzione materna nelle donne dopo 
il divorzio 
» 
51
4. L’esperienza della funzione paterna negli uomini dopo 
il divorzio 
» 
53
5. Cambiamenti relazionali dopo la separazione: perdite, 
acquisizioni ed emozioni 
» 
56
6. Il sostegno della famiglia estesa 
» 
58
7. Le tipologie di invii dei bambini 
» 
60
4. Lavorare con I genitori e i figli: un focus sui genitori 
» 
65
1. L’orientamento del lavoro dalla parte dei bambini 
» 
67
2. Ambiguità nelle relazioni di coppia dopo la separazione 
» 
69
3. La relazione dei genitori con figli 
» 
70
4. Migliorare la comunicazione tra genitori e figli 
» 
72
5. Colloqui familiari 
» 
74
6. Gli scopi del lavoro 
» 
78
5. La prospettiva dei bambini: permettere alla voce dei 
bambini di essere ascoltata 
» 
82
l. Roy 
» 
82
2. Lavorare verso una storia coerente 
» 
85
3. Differenze evolutive 
» 
86
4. Cosa l’esperienza clinica evidenzia 
» 
88
5. Il bisogno di una storia coerente 
» 
91
6. Espressione dei sentimenti 
» 
93
7. Aiutare i bambini ad affrontare la riorganizzazione fa­
miliare 
» 
97
6. Oltre il controllo della ragione: rabbia, violenza 
e malattia mentale 
» 
101
1. 
I rischi all’interno della casa dopo il divorzio 
» 
102
2. Elaborare l’esperienza 
» 
104
3. 
I rischi per i bambini 
» 
109
4. Aspetti chiave per ridurre la violenza genitoriale in casa 
dopo il divorzio 
» 
111
6

---

5. Il comportamento negativo dei figli: “sei proprio tutto tuo
padre”
Pag-
112
6. La malattia mentale grave e il comportamento irritabile
7. Segni da osservare in un bambino che vive da solo
»
114
con un genitore con uno stato di salute mentale fragile 
a seguito di un divorzio
»
117
8. Centri di incontro
»
118
7. La riorganizzazione familiare: nuove famiglie e nuovi 
pattern genitoriali
»
120
1. Rapportarsi a un genitore che vive con un nuovo partner 
2. Il contatto con “l’altro genitore”: padri che non vivono
»
122
con i figli
»
125
3. Sorelle e fratelli acquisiti
»
129
4. Le nuove relazioni si rompono?
»
130
8. La scuola: una base sicura?
»
136
1. Gli insegnanti in loco dei genitori
»
136
2. Gli anni pre-scolari
»
137
3. Gli anni della scuola elementare
»
140
4. L’insegnante come base sicura
»
142
5. Crescere: passaggio alla scuola media
»
143
6. Il divorzio e la scuola media
»
144
7. Quello che la scuola può fare
»
145
8. Cosa possono fare gli insegnanti
»
147
9. Quando ricorrere a un aiuto esterno
»
148
9. Il divorzio e il servizio di cura primario
»
152
1. Il contesto di cura primario
»
152
2. La posizione del medico generico
3. Vantaggi di affrontare le transizioni familiari nel contesto
»
152
di cura primaria
»
153
4. Livelli di intervento
5. Coinvolgere una figura professionale per la salute mentale
»
155
nella consultazione del medico generico: un modello 
per un servizio di consultazione familiare basato 
sulla medicina generale
»
159
7

---

10. Ampliare il contesto: applicazioni in diversi contesti 
professionali 
pag.
1. Ricerca ed esperienza clinica 
»
2. Il contesto della salute 
»
3. Il contesto scolastico 
»
4. Bambini, divorzio e contesto legale 
»
5. Il ruolo dei mediatori 
»
6. Assistenza sociale, divorzio, violenza domestica 
e protezione del minore 
»
7. Colloqui con i bambini 
»
8. Mezzi indiretti per accedere ai pensieri e ai sentimenti 
dei bambini 
»
9. Appendice: note ai genitori 
»
Bibliografia 
»
166
166
168
170
171
173
174
176
177
179
185
8

---

Ringraziamenti
Prima di tutto, e innanzitutto, vorremmo esprimere la nostra gratitudine al­
le famiglie con cui abbiamo lavorato, da cui abbiamo appreso così tanto. Vor­
remmo ringraziare la Tavistock Clinic, in particolare i colleghi appartenenti al 
gruppo di terapia familiare e gli specializzandi facenti parte del progetto sul 
divorzio. Vorremmo anche ringraziare i colleghi impegnati nella pratica clini­
ca e le scuole con cui abbiamo lavorato nel corso degli anni.
Inoltre i nostri ringraziamenti vanno al professor Stephen Frosh, redattore 
della collana, per il suo incoraggiamento e feedback nel corso del processo di 
stesura, a Debi Schifreen per la sua paziente preparazione del dattiloscritto e a 
Josephine Campbell e John Dowling per il loro generoso aiuto nella correzio­
ne delle bozze.
Emilia Dowling 
Gill Gorell Barnes
9

---

---

Introduzione
Le vite in cambiamento dei bambini: 
lavorare con le famiglie 
nel processo di separazione e divorzio
Nell’ultimo ventennio la vita familiare nei paesi occidentalizzati è stata 
sottoposta a fondamentali e drastici cambiamenti. L’aumento del numero di 
divorzi, di genitori singoli e di famiglie ricostituite ha avuto come effetto la 
presenza di un numero significativo di bambini cresciuti all’interno di confi­
gurazioni familiari diverse rispetto a quella della famiglia nucleare tradiziona­
le. Secondo le ultime ricerche (Rodgers e Pryor, p. 4) “l’andamento recente 
stima che il 19% dei bambini nati da coppie sposate sperimenterà il divorzio 
dei genitori entro i 10 anni di età e il 28% entro i 16. Tuttavia, queste raffigu­
razioni possono sottostimare la reale percentuale di rotture, dal momento che 
non includono le separazioni in casa”.
Questi cambiamenti sociali non hanno soltanto influenzato le famiglie co­
involte ma hanno anche comportato un ampio dibattito politico. I genitori sin­
gle, per esempio, sono stati rimproverati di crescere i figli senza regole, e nel 
Regno Unito il servizio di sostegno ai bambini è stato creato per seguire i pa­
dri, con il pretesto di assicurare che rispettassero le loro responsabilità di so­
stegno economico ma in realtà per ricordare loro, implicitamente, l’impegno 
genitoriale. Il divorzio e la separazione sono stati visti sia come liberatori per 
gli adulti, soprattutto per le donne, sia disastrosi per i figli. L’immagine che 
emerge è confusiva: è meglio che i figli vivano con genitori costantemente in 
guerra o che soffrano a causa degli effetti (psicologici, sociali ed economici) 
del divorzio dei genitori? Nel Regno Unito, l’enfasi della legislazione sulla 
nozione di responsabilità genitoriale (Children Act, 1989) ha spostato fon­
damentalmente il focus dai diritti dei genitori al miglior interesse dei bambini, 
dall’acceso al contatto e dai diritti alla responsabilità. I bisogni dei bambini 
sono venuti in primo piano.
Nel contesto di tutti questi cambiamenti, i professionisti della salute, dei 
servizi sociali e gli educatori si sono confrontati sempre più con le conseguen- 
11

---

ze della rottura della famiglia. Le manifestazioni di difficoltà emotive e com­
portamentali nei bambini, depressione e stress negli adulti e continua conflit­
tualità, spesso la prima ragione per cui è avvenuta la separazione, solitamente 
non hanno determinato un aumento delle risorse all’interno della comunità 
professionale.
Questo testo rappresenta un tentativo di esaminare cosa abbiamo appreso 
dal nostro lavoro in un Servizio della Salute, nazionale, ubicato nel Regno 
Unito, finalizzato a fornire un servizio terapeutico alle famiglie durante e do­
po la separazione e il divorzio. Siamo interessati all’applicazione dei nostri ri­
scontri nell’ambito clinico ai contesti educativi di “prima linea” e di cura pri­
maria, dove i professionisti si confrontano con le difficoltà che vivono i bam­
bini e le famiglie, come risultato di questa sempre più consueta transizione 
della vita. Mentre noi scriviamo dalla prospettiva di chi opera in una grande 
città di una parte dell’Europa, le famiglie con cui abbiamo lavorato provengo­
no da tutto il mondo: Africa, Nord e Sud America, India e Asia Orientale così 
come dall’Europa (vedi Capitolo 3). I nostri risultati sullo stress nei bambini 
nel contesto della rottura genitoriale, quindi, si possono estendere al di là della 
realtà circoscritta al solo Regno Unito. Sebbene le strutture di crescita e cura 
dei figli differiscano nel mondo, la decisione genitoriale di vivere separati 
(almeno nelle culture occidentalizzate) porta delle potenti e comuni riverbera­
zioni sui bambini, come hanno mostrato ricerche condotte in Australia, Nuova 
Zelanda e Stati Uniti.
Negli ultimi vent’anni la ricerca nelle scienze sociali si è interessata agli 
effetti dei cambiamenti nella struttura della famiglia sul funzionamento psico­
logico dei bambini e degli adulti, focalizzandosi soprattutto sulle famiglie 
mono versus quelle bi-genitoriali. Negli anni ’70 e nei primi anni ’80, l’alta 
incidenza di divorzi e un aumento dei nuclei monogenitoriali erano visti dagli 
studiosi sociali come un’indicazione che le coppie infelici non si sentivano 
più obbligate a rimanere insieme, le donne oppresse erano in grado di liberarsi 
da relazioni coniugali in cui si sentivano intrappolate e i bambini si sarebbero 
liberati dal peso del continuo conflitto tra i genitori. Questi cambiamenti sono 
stati interpretati più come un segno di evoluzione sociale che come disorga­
nizzazione. Così gli studiosi sociali a quel tempo tendevano a considerare le 
strutture familiari alternative come ambienti equamente vitali per lo sviluppo 
del bambino e dell’adulto (Simons, 1996).
Negli anni ’80, si sono resi disponibili ulteriori studi che hanno mostrato 
gli effetti negativi del divorzio, soprattutto sui bambini; una varietà di ricerche 
(Amato e Keith, 1993; McLanahan e Booth, 1989; McLanahan e Sandefeur; 
1994), per esempio, ha riportato che i bambini appartenenti a nuclei monoge­
nitoriali:
12

---

• avevano più difficoltà a scuola;
• erano più attivi sessualmente;
• soffrivano di una più alta percentuale di depressione;
• mostravano più probabilmente comportamenti delinquenziali e abuso di 
sostanze.
Alcuni di questi risultati sono stati confermati nel Regno Unito da Cockett e 
Tripp (1994).
Questo dato ha reso la maggioranza dei ricercatori consapevoli e interessati 
agli effetti potenzialmente negativi del divorzio sullo sviluppo emotivo e psico­
logico dei bambini. Secondo alcuni ricercatori, quindi, i cambiamenti nella strut­
tura familiare sono uno dei fattori che concorrono principalmente ai problemi 
sociali, mentre altri sostengono che venga data troppa enfasi alla struttura fami­
liare e siano altri fattori, quali la povertà e il conflitto, che influiscono con mag­
giore probabilità sul benessere psicologico. Quest’ultimo punto di vista è condi­
viso da alcune femministe che considerano l’interpretazione più negativa delle 
strutture familiari alternative come un tentativo di minaccia e indebolimento del­
lo status delle donne (Alien, 1993; Stacey, 1993). Una prospettiva evolutiva sug­
gerisce che “il divorzio dei genitori rappresenta un fattore di rischio significativo 
per problemi di sviluppo nei bambini” (Simons et al., 1996, p. 7). Altri ricercato­
ri sottolineano i fattori complessi che colpiscono le famiglie prima, durante e do­
po la separazione; ciò sta ad indicare che il divorzio deve essere esaminato come 
processo piuttosto che come singolo evento (Rodgers e Pryor, 1998).
Dato che è improbabile che l’andamento sociale verso un aumento della 
varietà di strutture familiari si inverta, questo testo è interessato ad esaminare 
le condizioni che possono aiutare i bambini e le famiglie a minimizzare gli ef­
fetti dannosi della rottura familiare e a promuovere il benessere psicologico 
nei bambini e adeguate abilità genitoriali negli adulti. Il lavoro descritto in 
questo libro e il nostro desiderio di rendere l’esperienza e la conoscenza ap­
presa dal lavoro con un campione clinico venuto a contatto con le “figure pro­
fessionali in prima linea”, concorda con le raccomandazioni per la politica e la 
pratica derivate dai dati delle più recenti e complete ricerche sulla separazione 
e il divorzio, e le implicazioni per i bambini nel Regno Unito, commissionate 
dalla fondazione Rowntree (Rogres e Pryor, 1998, p. 7). Esse suggeriscono 
che “si possono delineare, con prudenza, numerose implicazioni per le politi­
che e la pratica a partire dai risultati della ricerca esistente:
• alcuni bambini e genitori hanno bisogno di sostegno professionale al mo­
mento della separazione. Aiutare i genitori a gestire la loro ansia li aiuterà 
a sostenere i propri bambini nella transizione da una struttura familiare ad 
un’altra. Dovrebbe essere resa nota ai genitori che stanno affrontando una 
separazione 1’esistenza di servizi di sostegno;
13

---

• il sostegno non può essere fornito solo dai servizi specialistici. I genitori so­
no più soliti chiedere aiuto al medico generico, agli insegnanti e agli avvoca­
ti familiaristi, che spesso non sono equipaggiati per aiutarli. Informazione e 
formazione rivolte a questi gruppi potrebbero permettere loro di occuparsi 
delle famiglie che non richiedono o non desiderano l’aiuto specialistico;
• anche l’informazione ai genitori può essere utile. E importante relativizza­
re le preoccupazioni di molti genitori rispetto al fatto che la separazione 
possa di per sé danneggiare permanentemente i loro bambini. È altrettanto 
importante comunicare il messaggio che alcuni fattori, presenti e futuri, 
quali il conflitto familiare, possono avere effetti nocivi. I genitori dovreb­
bero essere incoraggiati a minimizzare il coinvolgimento dei figli nelle lo­
ro discussioni;
• è probabile che vi siano dei vantaggi nel rendere possibile ai bambini di 
mantenere il contatto con entrambi i genitori. A parte le circostanze in cui 
è necessario proteggere i bambini dalla violenza o dall’abuso familiare, i 
servizi di sostegno dovrebbero facilitare il continuo coinvolgimento dei 
genitori non affidatari nelle vite dei figli;
• la conoscenza di diverse forme familiari da parte dei legislatori e dei grup­
pi di sostegno è vitale se le famiglie devono essere aiutate a far sì che ad 
ogni membro siano garantite la salute ed il benessere. Il sostegno può esse­
re altrettanto importante quando si ha la formazione di una nuova coppia 
dopo la separazione [corsivo aggiunto].
Come suggeriscono i risultati, le famiglie hanno bisogno di sostegno al mo­
mento del divorzio ed in seguito, sia da parte dei servizi generici che di quelli 
specialistici. Questo testo è rivolto ad una vasta gamma di professionisti:
• coloro che sono in “prima linea”: le loro responsabilità e relazioni con i 
bambini e le loro famiglie li rendono il primo punto di riferimento quando 
emergono le difficoltà in grazia ai rapporti che hanno avuto in momenti 
diversi del ciclo vitale di sviluppo della famiglia. Tra questi vi sono i me­
dici generici, gli insegnanti, gli assistenti domiciliari, le infermiere scola­
stiche, gli assistenti sociali e i consulenti scolastici, ad esempio;
• coloro che, secondo la propria prospettiva specialistica, entrano in contatto 
con le famiglie nel momento della separazione e del divorzio. Consulenti, 
psicoterapeuti, terapeuti familiari, mediatori, avvocati, funzionari della 
previdenza sociale, psicologi e psichiatri, e altri operatori dell’area della 
salute, dell’educazione e dei servizi sociali e del settore del volontariato.
Speriamo che il modo in cui abbiamo presentato le nostre idee, e le abbia­
mo illustrate con gli esempi tratti dalla nostra esperienza con un campione cli­
nico, possa essere utile per i professionisti in tutti questi diversi setting.
14

---

Il Capitolo 1 fornisce una panoramica sulla ricerca con delle implicazioni 
per il lavoro diretto con i bambini e i genitori in diversi momenti del processo 
di separazione e di divorzio. Il Capitolo 2 presenta una cornice teorica per 
pensare alle transizioni sulla base della teoria dell’attaccamento, della teoria 
dei sistemi familiari e del ciclo vitale, ed esamina l’esperienza del divorzio 
per i bambini nel contesto di un modello di sviluppo delle transizioni. I Capi­
toli 3, 4 e 5 si occupano della separazione e del divorzio dalla prospettiva ri­
spettiva dei genitori e dei bambini. Nel descrivere il modello che abbiamo svi­
luppato, in cui combiniamo il lavoro individuale, di coppia e familiare, questi 
capitoli prestano attenzione ai vissuti diversi dei bambini e dei genitori. Il Ca­
pitolo 4 si occupa dei conflitti d’interesse tra i membri familiari e di come una 
“voce” particolare possa divenire dominante, lasciando le altre voci della fa­
miglia sommesse o silenti. Nel Capitolo 5 ci focalizziamo sul nostro lavoro 
con i bambini che vuole avere come obiettivo quello di aiutare sia i bambini 
sia i genitori a sviluppare una storia coerente delle loro esperienze, e descri­
viamo strategie specifiche che abbiamo sviluppato per lavorare terapeutica­
mente con le famiglie che stanno divorziando o dopo il divorzio.
Il Capitolo 6 si occupa di questioni riguardanti comportamenti più estremi, 
compresi la violenza e problemi di salute mentale nei genitori, e le implica­
zioni sia per i bambini sia per i professionisti. Il Capitolo 7 è volto all’impatto 
della riorganizzazione familiare: la complessità di nuove relazioni, genitori 
acquisiti1, fratria acquisita, e come le famiglie ricostituite interagiscono con le 
famiglie che le hanno precedute e che continuano a coesistere in forme diffe­
renti parallelamente a loro. Nei Capitoli 8 e 9 ci spostiamo nel contesto di 
“prima linea”: scuole e pratica generica (il medico di famiglia) sono i due set­
ting2 a cui tutte le famiglie accedono e che, come mostra la ricerca, forniscono 
il primo punto di riferimento per i genitori che ricercano consigli al momento 
della separazione e del divorzio (Rodger e Pryor, 1998).
1 In Inglese si usa il termine “stepparent and stepsiblings”; la traduzione letterale sarebbe: 
“patrigno”, “matrigna”, “fratellastro”, “sorellastra”; in italiano, però, i termini, hanno una con­
notazione negativa, per questo si è preferito adottare il termine acquisito/a/i/e per connotare il 
legame genitoriale e/o germano non sanguineo.
2 Si mantiene il termine “setting”, ormai entrato nella terminologia tecnico-scienifica; con 
esso si intende il contesto.
L’impatto della rottura della famiglia sulla vita a scuola per i bambini è 
spesso minimizzata. Gli insegnanti hanno sempre più la responsabilità di con­
tenere le angosce e i sentimenti vissuti dai bambini che si ritrovano nel mezzo 
dello sconvolgimento familiare. A volte la scuola è l’unico aspetto di conti­
nuità nella vita altrimenti in cambiamento del bambino. Il Capitolo 8 indica 
modi adeguati per gli insegnanti di aiutare gli alunni e i loro genitori a far 
fronte alle conseguenze del divorzio, nel contesto del loro ruolo di educatori. I 
75

---

medici generici, nel loro ruolo di medici della famiglia, hanno un relazione 
con le famiglie che spesso si estende per un lungo periodo del ciclo vitale del­
la famiglia. Altri operatori di cura primaria, come gli assistenti domiciliari e le 
infermiere, sono anche coinvolti in momenti diversi dello sviluppo della fa­
miglia. Qualsiasi siano le circostanze, rappresentano una risorsa di valore per 
le famiglie che affrontano il divorzio e le sue conseguenze. Nel Capitolo 9 e­
sploriamo come massimizzare il potenziale del contesto di cura primaria per 
un contatto utile e significativo con le famiglie in questo stadio.
Il Capitolo 10 esamina le questioni specifiche che influiscono sui diversi 
professionisti provenienti da diversi ambienti che entrano in contatto con le 
famiglie in stadi differenti del processo di divorzio. Prendiamo in considera­
zione questioni che riguardano chi lavora direttamente con i bambini nel cam­
po della salute, dell’educazione, dei servizi sociali, così come le implicazioni 
del divorzio e della separazione per coloro che lavorano nel contesto legale e 
nel campo della salute mentale adulta. Viene prestata particolare attenzione 
alle abilità implicate nel parlare ai bambini, e nel rendere possibile ai bambini 
di parlare secondo modalità che li facciano sentire sicuri, tenendo in conside­
razione i legami di lealtà in cui si trovano.
Infine, ma non meno importante, concludiamo con delle “note ai genitori”, 
una sintesi delle cose che riteniamo importanti che i genitori tengano a mente 
per i loro bambini nei momenti della separazione e del cambiamento.
Il libro deriva dalla nostra esperienza ultra ventennale di lavoro con le fa­
miglie, molte delle quali hanno intrapreso il processo di separazione, divorzio 
e nuovo matrimonio. Per alcuni questi processi sono stati più difficili e dolo­
rosi che per altri. Siamo divenuti consapevoli che i bambini e i genitori hanno 
bisogno di sviluppare nuove narrative delle loro vite per andare avanti, e dal 
nostro lavoro con le famiglie abbiamo appreso quali fattori possono moderare 
gli effetti dannosi del divorzio e quindi contribuire positivamente al cambia­
mento della famiglia (Gorell Barnes e Dowling, 1997; Dowling e Gorell Bar­
nes, 1999).
Siamo grate a quelle famiglie con cui abbiamo lavorato che ci hanno inse­
gnato così tanto sui loro dilemmi e la loro sofferenza, ma anche sulle loro ri­
sorse, forze e capacità di cambiamento. Gli esempi nel libro sono stati atten­
tamente contraffatti per quanto attiene all’identità e alle situazioni delle fami­
glie nel rispetto della privacy.
16

---

1. Il cambiamento della famiglia 
e le angosce dei bambini
Le forme familiari stanno cambiando, e la diversità nella vita familiare è in 
aumento. Anche l’idea del matrimonio, quale istituzione permanente che per­
mette ai bambini di trascorrere la propria infanzia nella stessa famiglia, è cam­
biata; il divorzio, infatti, è divenuto una realtà per un bambino su venti, prima 
dei 4 anni, e per uno su quattro, sotto i 16 anni. Il divorzio, così, è diventato 
motivò di angoscia nella mente di molti bambini i cui genitori stanno insieme: 
l’esperienza più vasta della vita familiare, appresa a scuola e attraverso gli 
amici, ha creato idee sulle realtà che il divorzio implica, provocando ansie 
riguardo a ciò che potrebbe accadere alla propria vita familiare. In questo 
testo speriamo di affrontare alcune delle realtà vissute dai bambini quando la 
famiglia attraversa cambiamenti e transizioni a seguito della decisione dei 
genitori di divorziare; le angosce su cosa accadrà loro, ai propri fratelli o sorel­
le, alle proprie madri o padri o animali domestici sia a breve che a lungo termi­
ne; le angosce concernenti la casa, i possibili cambiamenti di scuola e di squa­
dre sportive e di gruppi di amici, e la struttura mutevole della vita quotidiana.
La pubblicazione del lavoro Exeter (Cockett e Tripp, 1994), uno studio su 
una popolazione non clinica di bambini e genitori nell’Inghilterra occidentale, 
ha messo in luce il bisogno che le famiglie hanno di servizi che aiutino sia i 
genitori sia i bambini durante la separazione e la riorganizzazione familiare 
una volta che sia stata presa la decisione del divorzio. In questo studio è stato 
evidenziato come le capacità genitoriali risultino indebolite proprio quando i 
genitori dovrebbero essere particolarmente forti. Ai genitori viene richiesto di 
prendere decisioni importanti sul proprio futuro e su quello dei loro figli, 
quando sono essi stessi in uno stato di turbamento emotivo e circondati da in­
certezze. Tra le cose che i genitori hanno affermato di volere, vi è l’aiuto nello 
spiegare il divorzio e la separazione ai loro bambini, e l’aiuto ad acquisire un 
migliore e più fiducioso contatto reciproco. I servizi specialistici generalmente 
17

---

hanno pochi fondi rispetto all’accresciuta richiesta. Tuttavia, tutte le figure 
professionali che lavorano nelle scuole o nei servizi di salute primari sono so­
lite essere in contatto con genitori e bambini che stanno affrontando il divor­
zio e devono avere più fiducia nella loro capacità di offrire un importante so­
stegno e informazione riguardante i dilemmi implicati. Nel capitolo che segue 
mostriamo come madri e padri cerchino di affrontare le angosce e il conflitto 
tra di loro e con i figli, e di capire alcune delle ragioni per cui trovano difficile 
farlo. In quanto siamo tutti coinvolti nel capire ciò che è utile per i genitori e i 
figli - che solitamente hanno posizioni molto differenti in relazione al divor­
zio - condivideremo ciò che abbiamo appreso, traducendo la rilevanza di que­
sta conoscenza in ciò che può essere utile in altri setting e sollevando ulteriori 
domande per il futuro.
Il campo della ricerca sul divorzio è ora molto ampio. Il numero di fami­
glie su cui è basata la ricerca descritta in questo testo è limitato, 50 bambini in 
tutto, appartenenti a 30 famiglie, ma dietro a questo studio focalizzato - per 
cui abbiamo trascorso diverse ore con ciascuna famiglia e moltissime ore con 
alcune di esse - c’è il nostro lavoro clinico ultra ventennale. Tutto questo la­
voro era stato trascritto e abbiamo così potuto riflettere in dettaglio nel tempo. 
Speriamo pertanto di dar luce ad alcuni dei sottili processi che aiutano posti- 
vamente i bambini e gli adulti.
Daremo particolare rilievo ai diversi modi in cui le madri e i padri rispon­
dono al divorzio, alle relazioni dei bambini con i genitori conviventi e non 
conviventi dopo il divorzio, e ai processi di adattamento di ciascun membro 
della famiglia. Nel presentare le diverse modalità di far fronte all’esperienza 
del divorzio ci focalizzeremo su una varietà di stili genitoriali, principalmente 
astiosi, a volte apparentemente armoniosi ma che nascondono un’acuta ansia 
psicologica. Oltre a guardare in dettaglio ad alcuni degli effetti negativi 
dell’astio, dell’ostilità, della rabbia e della violenza sui bambini, descriveremo 
anche come alcuni dei diversi modi in cui i genitori tentano di gestire i cam­
biamenti in maniera “più liscia possibile”, non discutendo i processi che li ca­
ratterizzano, possono non essere, contrariamente a quanto i genitori ritengano, 
nell’interesse migliore dei bambini.
1. Un focus sulle transizioni: cosa le facilita e cosa le ostacola
Nel processo di lavoro con le famiglie che stanno divorziando e si stanno 
separando ci siamo spostati dalla focalizzazione sul divorzio di per sé a quello 
sulla gestione delle transizioni. I cambiamenti associati con il divorzio sono 
connessi ai cambiamenti nel più ampio sistema familiare; e a volte ai cam­
biamenti nella più ampia struttura del mondo dei bambini. Gestire con succes­
18

---

so la vita familiare dopo la rottura dei genitori significa quindi tener presente i 
sistemi sociali esterni al nucleo familiare in cambiamento, e come questi so­
stengano o non sostengano i membri della famiglia in momenti diversi del 
processo del divorzio. I vissuti che accompagnano il divorzio variano per cia­
scun membro della famiglia; per il marito/padre, per la madre/moglie e per 
ogni figlio. Il modo in cui ciascuno vi farà fronte, o non vi riuscirà, sarà diver­
so. Un membro familiare che riesce a gestire la situazione non si connette ne­
cessariamente con gli altri membri che riescono altrettanto a fronteggiarla, dal 
momento che i processi di influenza e di sostegno reciproco cambiano e si 
riorganizzano. Sembra, come dimostrano alcune ricerche, che se i bambini 
pensano che il genitore convivente reagisca positivamente, allora avranno un 
senso di continuità nella vita familiare che è di per se stesso un’importante ba­
se per il senso di sicurezza di sé, nonostante la separazione. Vedere che un 
genitore continua a vivere regolarmente la quotidianità non solo fornisce al 
bambino la sensazione che nulla è finito, ma può anche fornire un modello per 
acquisire le abilità necessarie a gestire la quotidianità (Ochiltree, 1990; Gorell 
Barnes et al., 1998). Per il benessere del bambino sono importanti anche 
l’interesse per il benessere emotivo e fisico del genitore non più convivente e 
la preoccupazione per il ruolo che continuerà a giocare nella sua vita (Gorell 
Barnes et al., 1998).
Agli inizi degli anni ’90 circa 160.000 famiglie con figli sotto i 16 anni di 
età hanno percorso l’esperienza del divorzio genitoriale. Di questi figli, uno su 
tre aveva meno di 5 anni di età. Altri 7.000 bambini erano di età compresa tra 
i 5 e i 10 anni (Haskey, 1993). Tuttavia, questi dati non danno l’idea dell’inte­
ro quadro delle transizioni che avvengono nella popolazione dei bambini nel 
Regno Unito. Fino all’ultimo censimento il General Household Survey (Inda­
gine sulla Famiglia) non prendeva in considerazione la convivenza come for­
ma familiare e quindi le madri e i bambini che vivevano in queste famiglie, 
che possono essersi in seguito dissolte, non costituiscono parte delle statisti­
che generali sulla separazione e il divorzio (Roberts, 1995; Rogers e Pryor, 
1998). La proporzione di nascite al di fuori del matrimonio è aumentata fino a 
raggiungere poco meno di un terzo di tutte le nascite (30%): è probabile, per­
tanto, che molti bambini sperimentino una separazione dei genitori senza 
comparire nelle statistiche relative ai bambini e ai “riordini” conseguenti il 
matrimonio e il divorzio. Il 20% di queste nascite sono state riconosciute dal 
padre, così che nella popolazione al di fuori del censimento vi è una propor­
zione di relazioni tra persone che “vivono insieme mentre vivono separati” 
che influenzerà quei bambini che hanno formato un rapporto con entrambi i 
genitori nella prima infanzia quando questa relazione si è conclusa (Kiemman 
e Estaugh, 1993). Un piccolo studio in questa area (Rose, 1992) ha mostrato 
come 10 su 17 bambini di madri singole per scelta descrivevano un padre 
19

---

“fantasma” di cui sapevano poco, e di cui sentivano di non poter chiedere nul­
la alle proprie madri. A loro volta alle madri non piaceva parlare del padre ai 
figli (un risultato confermato da Wren, 1997). I bambini spiegavano l’assenza 
del padre rimproverando se stessi e sentendosi rifiutati.
La maggioranza dei figli di madri separate probabilmente sperimenterà ul­
teriori cambiamenti relazionali nella famiglia nel contesto del nuovo compa- 
gno/a di uno o entrambi i genitori. Alla luce dell’evidenza empirica, l’iniziale 
separazione può essere considerata più utile quale primo passo all’interno di 
una serie più complessa di potenziali transizioni nella successiva vita del 
bambino. Nel pensare alla vita familiare dopo il divorzio, il termine famiglia 
“riordinata” è stato usato per prendere in considerazione questi più ampi cam­
biamenti, cosi come per conoscere la varietà di separazioni vissute, attraverso 
i cambiamenti nelle modalità relazionali sessuali al di fuori del matrimonio 
stesso (Cockett e Tripp, 199).
2. Effetti a breve e a lungo termine
La ricerca in diversi paesi ha mostrato come aspetti dell’esperienza del di­
vorzio abbiano per molti bambini effetti a breve termine negativi. Le rotture 
più evidenti nel funzionamento dei membri familiari, sia adulti sia bambini, si 
trovano solitamente nei primi due anni dopo il divorzio. La maggior parte degli 
studi riferisce lo stabilirsi di nuovi ruoli e relazioni in un periodo di due anni 
(Ahrons e Miller, 1993; Hetherington, 1989a; Isaacs, leon, Donahaue, 1987; I­
saacs, 1988; Ochiltree, 1990). I bambini esposti ad alta conflittualità tra i geni­
tori sperimentano una vasta gamma di difficoltà emotive e comportamentali 
(Amato e Reza, 1994; Camara e Resnick, 1988; Elliot e Richards, 1992; Emery 
e Forehand, 1994; Jenkins, Smith e Graham, 1988; Jenkins e Smith, 1990).
E importante riconoscere che, sebbene gravi problemi psicologici e compor­
tamentali sono da due a tre volte maggiormente prevalenti nei bambini che ap­
partengono a famiglie divorziate rispetto ai bambini di famiglie non divorziate, 
il significato di queste differenze cambia quando si considera che molti di questi 
problemi erano già presenti quando i genitori stavano ancora insieme (Block e 
Gjerde, 1986). Dal 70 all’80% dei bambini non manifesta problemi durevoli a 
seguito del divorzio dei genitori, e la ricerca di Hetherington è stata particolar­
mente chiara nell’evidenziarlo (Hetherington, 1992). Oggi la ricerca ha ampia­
mente dimostrato che molteplici sono le risposte da parte dei bambini e dei ge­
nitori al divorzio, così come molteplici sono le esperienze vissute del “divorzio” 
(Hetherington, 1989ab; Dunn et al., 1998; Gorell Barnes et al., 1998).
Gli effetti a lungo termine sono molto più difficili da tracciare, dal momen­
to che così tanti fattori, oltre al divorzio in se stesso, probabilmente influisco­
20

---

no sulle vite dei bambini. La prova che i bambini di divorziati siano statisti­
camente più a rischio dei bambini i cui genitori non hanno divorziato è con­
trastante. Alcuni autori suggeriscono che le vite dei bambini continuano ad es­
sere adombrate dalla preoccupazione per il divorzio e che questo incida nega­
tivamente sul loro sviluppo (Wallerstein e Kelly, 1980), mentre altri sosten­
gono che il modo in cui i bambini si adattano dipende per lo più da come i ge­
nitori gestiscono il processo (Emery e Forehand, 1994). Una meta-analisi su 
92 studi relativi al divorzio riguardanti più di 13.000 bambini ha suggerito dif­
ferenze minime tra i bambini appartenenti a famiglie unite e famiglie divor­
ziate (Amato e Keith, 1991). Tuttavia, la capacità dei bambini di far fronte al­
le molte sfide poste dal divorzio non significa che essi non abbiano anche 
pensieri e sentimenti tristi che lo concernono. Nel corso di questo libro pertan­
to cercheremo di indicare cosa nella nostra esperienza promuova la resilienza 
nei bambini. Utilizziamo come definizione di resilienza “il mantenimento di 
un funzionamento competente nonostante un’emozionalità interferente” (Ga- 
mezy, 1991, p. 466). Mentre non c’è quasi nessuna evidenza su cosa aiuti i 
bambini a gestire le transizioni o i cambiamenti nelle strutture e nelle relazioni 
familiari, abbiamo indicazioni generali che derivano da diverse fonti. Sappia­
mo che nei casi in cui i bambini mantengono relazioni senza conflitto con en­
trambi i genitori le cose vanno meglio, e che alle relazioni senza conflitto tra 
genitori corrisponde una più alta auto-stima nei bambini. Il benessere psicolo­
gico del genitore che si prende primariamente cura dei figli è importante, così 
come lo sono le dinamiche familiari nella famiglia allargata e il tipo di soste­
gno che questa può offrire ai genitori e ai bambini quando avvengono i cam­
biamenti nella famiglia. Da diversi studi svolti nel Regno Unito ed in altri pa­
esi dell’emisfero occidentalizzato è anche noto quanto siano difficili le transi­
zioni, ed abbiamo qualche idea su cosa renda peggiore o intollerabile ai bam­
bini tale esperienza. Il continuo conflitto tra i genitori dopo il divorzio può es­
sere dannoso, insieme al peso dei troppi cambiamenti nelle loro vite che pos­
sono amplificare un senso di perdita e impotenza.
, Mentre il divorzio di per sé comporta molti cambiamenti per i bambini in 
quanto si rompe la famiglia precedente e non c’è più la presenza quotidiana di 
uno dei genitori nelle loro vite, esso costituisce anche un momento in cui un 
genitore trova un nuovo compagno e va a formare un nuovo assetto familiare 
che include un adulto che non conoscono. Per molti bambini con il divorzio, o 
subito dopo, il genitore inizia a vivere con un’altra persona. E solitamente ci 
si aspetta che il bambino, che magari non si è ancora adattato ai cambiamenti 
nella famiglia originaria attualmente separata, si affezioni al nuovo adulto an­
che se è ancora un estraneo. Non abbiamo ancora idea di quante convivenze, 
relazioni e intime “amicizie” tra un genitore e un nuovo amante o partner, con 
cui il bambino ha iniziato a formare una relazione significativa, si rompano 
21

---

successivamente. Tali rotture possono creare ulteriori perdite nelle vite dei 
bambini. Bisogna anche notare che molti bambini non si permettono di avvi­
cinarsi ai nuovi “amici” dei loro genitori, sia per diffidenza sia per lealtà verso 
l’altro genitore. Nell’esperienza del progetto sul divorzio, un’ampia propor­
zione di bambini è stata coinvolta in una successiva relazione di uno o en­
trambi i genitori con un nuovo compagno entro due anni. Alcune di queste re­
lazioni successivamente si sono rotte con amarezza, a volte con sollievo dei 
bambini, ma altre volte con dolore (vedi Capitolo?).
Nel delineare brevemente la fluidità dell’attuale scenario del matrimonio, 
del genitore solo, della convivenza, della rottura delle relazioni, e della forma­
zione di nuove coppie, desideriamo porre attenzione alTampia e varia natura 
delle relazioni di attaccamento di cui molti dei bambini conosciuti dalle figure 
professionali nei servizi di salute primaria e nei contesti educativi faranno e­
sperienza. Quali possono essere gli effetti di queste relazioni che cambiano 
così frequentemente sulla capacità del bambino di procedere nel proprio svi­
luppo secondo modalità sufficientemente buone? Quando i genitori possono 
non accorgersi che le relazioni dei bambini stanno cambiando, e dove possono 
giacere i punti di pericolo delle transizioni? “I punti di pericolo” possono es­
sere fattori che contribuiscono ad aumentare la vulnerabilità o che minacciano 
un senso del sé precario nel contesto del cambiamento di diverse modalità re­
lazionali. Quando una delle due persone della ex coppia genitoriale forma una 
seconda o successiva relazione non sono soltanto la coppia o i figli ad essere 
coinvolti. I bambini possono anche trovare una gamma di relazioni che si sta­
biliscono attorno al nuovo partner adulto come i “fratelli” acquisiti, portando 
con sé la questione più ampia dell’unione di culture familiari differenti. Vice­
versa, quali sono i fattori protettivi, gli aspetti delle relazioni tra genitore e 
bambino, tra bambini e altri fratelli, tra bambini e la famiglia estesa, o tra 
bambini e i loro pari o il loro mondo esterno quotidiano, che contribuiscono a 
un senso del sé resiliente nonostante le transizioni della vita? Come possono i 
professionisti riconoscere i momenti di stress e come possono aiutare i bam­
bini ad avere una diversa esperienza positiva di loro stessi? Come riuscire a 
mettersi dalla parte dei bambini, o garantire la loro salute, o sviluppare le loro 
menti e i loro corpi nel contesto della scuola?
3. Rottura familiare: un concetto utile?
Siamo consapevoli che parlando di “rottura familiare” c’è sempre il peri­
colo di patologizzare le transizioni della vita che molte persone possono inve­
ce vivere come intrinsecamente liberatorie. La separazione genitoriale non 
vuole necessariamente significare la rottura della famiglia anche se vuol dire 
22

---

cambiamento della famiglia. Uomini e donne possono sviluppare nuovi aspet­
ti di loro stessi quando si liberano dalle relazioni che hanno sentito come co­
strittive, squalificanti o abusive. Mentre la relazione tra partner sessuali fini­
sce, e l’assetto di vita in cui risiedeva questa relazione cambia, gli adulti e i 
bambini sviluppano anche nuove risorse e soluzioni alle possibili disgiunzioni 
create dal divorzio, in particolare nuovi modi di mantenere modalità relazio­
nali soddisfacenti. Focalizzarsi su queste nuove risorse, e sul senso di benes­
sere che spesso le accompagna, è un importante contributo che le figure pro­
fessionali possono dare ai genitori che lottano per sviluppare nuovi modi di 
gestire la vita e le relazioni in cambiamento dei loro figli.
4. Rabbia e amarezza
Studi condotti in diverse parti del Regno Unito hanno messo in evidenza la 
rabbia, il conflitto e l’amarezza che spesso accompagnano il divorzio. Walker e 
colleghi, nel loro studio su 400 famiglie in corso di divorzio nel Newcastle, 
hanno messo in guardia dal pericolo di un implicito “tipo ideale” di famiglia 
dopo il divorzio che possa organizzare le credenze dei professionisti e porre 
troppa enfasi su un futuro di collaborazione. Uno dei pericoli del movimento 
della classe media, influenzato dalle idee del divorzio “senza cuciture” e della 
mediazione, è che esso possa porre troppe aspettative sull’accordo tra gli ex par­
tner. Per almeno un quarto delle famiglie nel recente studio condotto nel Ne­
wcastle ciò era fuori questione (Simpson, Mcarthy e Walker, 1995). Anche lo 
Studio Exeter ha mostrato che, su 152 bambini delle famiglie riordinate, solo 
meno della metà continuavano due anni dopo ad avere contatti con il genitore 
non convivente. Come ci dimostrano questi ed altri studi, dobbiamo riconoscere 
che per i bambini il divorzio non è affatto facile e che le figure professionali de­
vono capire i processi implicati in dettaglio piuttosto che bandire la rottura delle 
relazioni come evento normativo da cui i bambini si riprenderanno presto. I pro­
cessi di rottura solitamente includono difficoltà di comunicazione tra i genitori 
che non vivono più assieme, così come discussioni e comportamenti aggressivi. 
Nelle coppie che si separano è comune che i genitori perdano la stima di sé in 
quanto individui in lotta per affermare le proprie idee su come ricostruirsi una 
vita e una propria rete sociale, tentando contemporaneamente di trovare un ac­
cordo su ciò che è importante per i figli.
Nel nostro lavoro i modelli teorici che inquadrano le esperienze di vita 
stressanti in modo patologizzante sono stati da tempo sostituiti dal desiderio 
di considerare e apprendere di più circa gli intricati fattori quotidiani che ren­
dono i bambini o i genitori più vulnerabili, e quelli che possono proteggerli 
contro il rischio, vale a dire la resilienza. Nell’analisi delle differenze di rispo­
23

---

sta dei bambini, una di noi (ED) in particolare ha adottato una prospettiva 
evolutiva. I bambini più piccoli di questo studio, ad esempio, si sono mostrati 
meno capaci di capire la realtà di ciò che ha portato al divorzio o di capire ciò 
che il divorzio implichi, ed è più probabile che pensino sia colpa loro. I bam­
bini più grandi hanno solitamente una gamma di compagni o pari con espe­
rienze di vita simili con cui possono confrontarsi, sebbene ciò non li sollevi 
necessariamente da un senso di responsabilità personale.
Entrambe le autrici hanno interpretato le transizioni conseguenti al divor­
zio all’interno di una “cornice sistemica”. In quest’ottica, le caratteristiche dei 
singoli membri della famiglia e le interazioni tra di loro giocano un ruolo fon­
damentale nelle modalità reattive e comportamentali al divorzio e al cambia­
mento. Le fluttuazioni tra i diversi “sottosistemi” (padre/figli, madre/figli, pa- 
dre/madre, fratello/sorella) influiscono sul benessere dell’individuo e della 
famiglia, e cambiano soprattutto rispetto alla precedente relazione coniugale, 
ex marito ed ex moglie. Altri cambiamenti di sottosistema includono l’ingres­
so di nuovi partner che possono influire sulle disposizioni delle visite genitore 
non convivente-bambino o creare conflitti di lealtà nei bambini.
5. Madri, padri e bambini nel periodo immediatamente suc­
cessivo alla separazione
La maggioranza dei bambini, dopo il divorzio, vive con le proprie madri, 
anche se la piccola parte di quelli che convivono primariamente con i padri ri­
specchia la media nazionale del Regno Unito (stimata tra 1’11 e il 14%). Con 
il lavoro svolto nel progetto sul divorzio, uno dei nostri scopi è stato quello di 
coinvolgere entrambi i genitori e di sfidare la “media nazionale” di padri che 
scompaiono a due anni dal divorzio (stimata in diversi studi tra il 30 e il 40%: 
Bradshaw e Millar, 1991; Simpson, Mcarthy e Walker, 1995).
Secondo altre ricerche, la qualità delle relazioni tra le madri e i loro bambini 
sembra variare in relazione al genere del bambino. Tra madri single e figlie pos­
sono svilupparsi strette relazioni armoniose, mentre tra madri single e figli ma­
schi spesso vi è maggiore stress con episodi di rabbia concernenti il controllo 
materno (Hetherington, 1993). Tuttavia, un numero di bambini che abbiamo vi­
sto presentava una relazione molto stretta con la propria madre mentre un certo 
numero di relazioni delle bambine con le madri erano caratterizzate da scambi di 
rabbia e criticismo. Le madri di solito esprimevano la propria preoccupazione 
per la vicinanza ai figli rispetto che alle figlie, dal momento che sentivano che 
questa poteva inibire le relazioni dei figli con gli amici o essere connessa alle dif­
ficoltà di apprendimento allora riferite. Questa preoccupazione per la vicinanza 
con i figli può riflettere questioni più generali su cosa è considerato un compor­
24

---

tamento adeguato per i maschi; proprio come la paura della negatività in una re­
lazione con la figlia è riferibile alla più ampia credenza sociale secondo la quale 
le figlie e le loro madri dovrebbero essere vicine.
Per quanto riguarda gli effetti del vivere in casa con un solo genitore, la ricer­
ca mette in luce alcune differenze tra i campioni clinici e non clinici di bambini. 
I bambini in campioni non clinici sono stati descritti come più autonomi, come 
meno bisognosi di supervisione da parte dell’adulto, come bambini che trascor­
rono meno tempo in compagnia degli adulti. Sono stati descritti come bambini 
che sviluppano una maggiore competenza rispetto ai compiti familiari e che trag­
gono orgoglio dalla partecipazione al buon funzionamento familiare. Tali gene­
ralizzazioni sono chiaramente legate all’età e connesse anche al tempo trascorso 
dalla riorganizzazione della famiglia secondo una struttura monogenitoriale. Il 
nostro campione di genitori, accanto ad altri campioni clinici come quelli della 
Wallerstein e dei suoi colleghi (Wallerstein e Kelly, 1980), non ha necessaria­
mente considerato come positive certe caratteristiche dei comportamenti familia­
ri quali l’autonomia. Per esempio, la maggiore autonomia e partecipazione dei 
bambini nelle scelte ponevano spesso ulteriori dilemmi agli adulti che sentivano 
la propria autorità indebolita dalla perdita di potere quale effetto dei cambiamenti 
seguiti al divorzio (padri e madri, genitori conviventi e non conviventi). Gli adul­
ti possono pensare che la diminuzione delle distinzioni tra generazioni li rende 
più “controllati” dai propri figli e meno liberi di “sorvegliare”. Notiamo che an­
che i genitori dello Studio Exeter, su un campione non clinico del Regno Unito, 
riferiscono di sentire la loro autorità indebolita dal proprio senso di vulnerabilità. 
E fondamentale pertanto che le figure professionali riescano ad aiutare i genitori 
a rinforzare le proprie capacità di scelta.
Dobbiamo tutti essere consapevoli che le immagini della “maternità” sono 
costantemente riformulate dalle immagini create dalle politiche governative e 
dal dibattito conseguente, così come dal giornalismo, dai media e dalle madri 
stesse. Secondo il costruttivismo sociale le nostre identità sono molteplici e 
complesse e sono determinate dal contesto sociale e temporale in cui viviamo. 
Essere madre dopo un divorzio nei primi anni del nuovo millennio sarà un’e­
sperienza in molti modi diversa dall’essere madre dopo un divorzio negli anni 
’60; proprio come vivere a Londra con figli sarà diverso dal vivere a Cipro, 
nelle Barbados, a Rio o a Delhi. Ciononostante, ci saranno caratteristiche del 
ruolo di madre dopo il divorzio che avranno con molta probabilità una costan­
za, indipendentemente dal tempo e dal luogo. Nel portare avanti il ruolo di 
madre una donna può ancora trovarsi sfavorevolmente paragonata sotto molti 
aspetti alle donne ancora sposate in famiglie tradizionali con due genitori. Le 
madri più che i padri continuano ad essere viste come coloro che hanno la re­
sponsabilità della “buona riuscita” dei figli. Mentre nell’ultimo decennio è 
cambiata radicalmente l’idea di quale sia la famiglia più utile alla “buona riu­
25

---

scita” dei figli, in molti dibattiti si è continuato a privilegiare certi tipi di fa­
miglia, spesso nonostante l’evidenza. Le famiglie monogenitoriali sono state 
costantemente attaccate in quanto non sarebbero “famiglie vere”, dove per 
famiglia si intende una forma familiare unitaria, e non una serie di possibili 
strutture funzionali per crescere figli (Burghes, 1995). La ricerca recente ha 
sfidato molti stereotipi sui genitori soli, mostrando che i bambini cresciuti fin 
dall’infanzia in famiglie senza padri possono sperimentare più calore e intera­
zione con la propria madre e stabilire un attaccamento più sicuro verso di lei 
(Tasker e Golumbok, 1997).
6. Padri
Come interpretano, sentono, pensano ed esprimono gli uomini le diversità 
della paternità nel contesto della genitorialità dopo il divorzio? Come ciò vie­
ne contestualizzato dalle risorse economiche, dalle storie familiari e dalle più 
ampie credenze culturali? La maternità e la paternità sono esse stesse costruite 
in modi molto diversi che vengono a loro volta sfidati dal divorzio (Burghes, 
Clarke, e Cronin, 1997). Per esempio, le nozioni dominanti di femminilità 
presenti in diverse culture sono complementari alle credenze sulla mascolinità 
e sull’adeguato equilibrio tra i generi proprie di altre culture. La nozione che 
gli uomini siano dominanti o forti (spesso legata tradizionalmente alla violen­
za verso le donne e i bambini) richiede di essere modificata, devono essere 
sviluppati ed elaborati altri aspetti del sé perché la genitorialità dopo il divor­
zio divenga vitale per gli uomini. Nel nostro lavoro con i genitori abbiamo as­
sunto la posizione secondo la quale non esiste nessuna relazione fissa tra il 
genere di un genitore e ciò che è in grado di fare o di non fare per i figli. Vor­
remmo proporre che c’è molto più pericolo nel fare assunzioni generali sui 
padri soli e sulla loro incapacità di fare da genitori di quanto ce ne sia sulle 
madri sole, avendo trovato una grande varietà nella gamma e capacità degli 
uomini di fare da genitore all’interno del nostro piccolo campione di famiglie 
che stanno affrontando il processo del dopo divorzio.
Altri lavori sull’osservazione dei cambiamenti dei ruoli e delle norme fami­
liari (Gorell Barnes et al., 1997), hanno condotto una di noi (GGB) verso un in­
teresse particolare per la relativa negligenza dei padri rispetto all’assegnazione 
delle responsabilità dopo il divorzio. Due piccoli progetti portati avanti nel con­
testo del progetto sul divorzio hanno ulteriormente esteso tale interesse. Un pro­
getto ha studiato come la percezione degli uomini su quale sia il comportamento 
corretto dei padri e delle madri sia connessa alla loro capacità di assumersi il 
ruolo genitoriale dopo il divorzio. In questo studio, Hart ( 1994) ha mostrato che 
molti fattori hanno influenzato lo sviluppo dei ruoli patemi dopo il divorzio. La 
26

---

capacità propria degli uomini di essere flessibili nell’organizzazione della moda­
lità di cura dei figli si è mostrata correlata alla loro capacità di assumere modalità 
genitoriali precedentemente definite come appartenenti alle donne, o più solita­
mente culturalmente viste nell’ambito del dominio della “maternità”. Adams 
(1996) ha inoltre trovato che l’aver avuto un buon padre, così come il continuo 
sostegno da parte di uomini nella stessa situazione, fa un’importante differenza 
rispetto alla capacità degli uomini di continuare a fare da padri per conto proprio, 
un compito che molti descrivono come un’esperienza a volte frustrante e doloro­
sa.
Il secondo studio (Bratley, 1995) ha osservato i vissuti e le difficoltà degli 
uomini nel cercare di mantenere il contatto con i propri bambini nei casi in cui il 
tribunale ha ordinato che ciò avvenga sotto supervisione. Lo studio si è svolto in 
uno spazio di incontro di Londra. L’obiettivo di questo progetto, così come del 
nostro lavoro clinico, è stato quello di capire come poter offrire un sostegno psi­
cologico ed educativo ai padri per aiutarli a sviluppare le competenze genitoriali 
adeguate all’età dei loro figli. Kraemer (1995) sostiene che le donne forniscano 
tuttora il contesto in cui gli uomini apprendono le competenze genitoriali; e 
mentre i ricercatori non hanno né provato né sconfermato tale teoria, è probabi­
le che questo fattore costituisca solo uno degli aspetti che portano all’alta inci­
denza di abbandono del contatto padre-figli nei primi due anni dopo il divorzio. 
Quello che alcuni padri fanno è quasi invariabilmente condiviso o dipendente 
dai suggerimenti della partner così che la sua esperienza di comportamento pa­
terno è vista dall’uomo come inevitabilmente intrecciata alla condizione di cop­
pia. Seguendo questa logica, quando la condizione di coppia è difficile, un pa­
dre può essere insicuro su come comportarsi e assumere un’identità personale di 
genitorialità sarà faticoso e doloroso. Questo accadrà soprattutto quando la se­
parazione è stata astiosa ed ostile, e il padre non può portare il figlio in nessun 
luogo che possa considerarsi “una casa”.
Nella nostra esperienza, i padri avevano concezioni assai diverse sul tempo 
da dedicare ai figli per sentirsi competenti e fiduciosi come genitori in assenza 
delle loro ex mogli. In parte ciò era connesso al livello in cui la madre “permet­
teva” al padre di sviluppare il proprio stile genitoriale dopo il divorzio, in modo 
indipendente da ciò che lei stessa considerava il comportamento “corretto”. Per 
alcuni padri che non sono stati in grado di sviluppare competenze adeguate, esse­
re visti criticamente dalla ex moglie creava un grave stress. In queste situazioni 
un approccio evolutivo ed educativo che permettesse a un padre di porre il pro­
prio pensiero all’interno di una più ampia cornice era ben accetto. Tuttavia alcu­
ni padri si sono impegnati come genitori per tutta la vita dei loro figli, e in alcuni 
casi si sono presi equamente cura dei propri bambini accanto alle madri impe­
gnate in un lavoro a tempo pieno. In queste situazioni “l’interesse primario del 
bambino” veniva inserito in un contesto competitivo su “chi tra i due potesse es­
27

---

sere considerato più competente”, con un impatto negativo sul bambino.
Se è sempre più evidente che i padri possono essere genitori competenti, 
amorevoli e impegnati, come sosterrà nel prossimo decennio il dibattito: si 
avvalorerà l’idea che per il bambino sia meglio mantenere il contatto con en­
trambi i genitori anche se questi litigano, o piuttosto che il bambino perda il 
contatto con uno dei due genitori per non essere influenzato dal continuo con­
flitto tra gli adulti? Le risposte sulle condizioni della relazione che possono in­
fluenzare una decisione in una delle due direzioni devono essere ridefinite at­
traverso ulteriori dati di ricerca. Attualmente sappiamo che quando le coppie 
che stanno divorziando ricercano volontariamente o accettano la responsabili­
tà genitoriale congiunta e sono in grado di collaborare in quanto genitori senza 
eccessiva conflittualità, è più probabile che i padri rimangano coinvolti in mo­
do positivo (Maccoby e Mnookin, 1992), e ciò a sua volta sarà un beneficio 
per i bambini. E stato rilevato che una relazione calda con un padre autorevole 
non convivente è associata a una più alta stima di sé, a migliori competenze 
sociali e cognitive e a minori problemi comportamentali nei bambini (Hethe­
rington e Stanley-Hagan, 1995). Furstenberg e colleghi, analizzando la perce­
zione di adolescenti relativa alla loro relazione con il proprio padre non con­
vivente, hanno constatato che il 76% ha riferito che i propri padri erano inte­
ressati a loro e li amavano nonostante i contatti fossero poco frequenti. Proba­
bilmente i bambini possono identificarsi e stabilire nel tempo una relazione 
positiva con i loro padri non conviventi anche se li vedono molto poco, pur­
ché ciò avvenga regolarmente (Furstenberg, Morgan e Allison, 1987).
7. Quali sono i vantaggi della genitorialità condivisa per i 
bambini
Maccoby e i suoi colleghi (1990, 1993), così come altri ricercatori, pur uti­
lizzando termini differenti per simili classificazioni di comportamento, hanno 
individuato tre modalità genitoriali:
1. cooperativa,... in cui i genitori parlano tra di loro su questioni che riguar­
dano i figli, evitano le discussioni e sostengono piuttosto che indebolire la 
funzione genitoriale dell’altro;
2. conflittuale,... in cui i genitori parlano tra di loro su questioni che riguar­
dano i figli ma con criticismo, difensività astiosa e tentativi di indebolire la 
funzione genitoriale dell’altro;
3. disimpegnata,... in cui entrambi sono coinvolti con i figli ma adottano ciò 
che Furstenberg ha descritto come un modello genitoriale parallelo. Cia­
scun genitore adotta il proprio stile ma non interferisce con la funzione ge­
nitoriale dell’altro. La comunicazione tra genitori è evitata ma viene attua­
28

---

ta attraverso i figli: così si riduce la probabilità del conflitto diretto ma si 
triangola il bambino.
Come notato precedentemente, e a lungo discusso nel Capitolo 6, i senti­
menti di rabbia e di risentimento possono essere molto difficili da controllare 
per molti genitori divorziati, e anche dopo due anni dal divorzio circa un quar­
to dei genitori è ancora coinvolto in una relazione conflittuale (Maccoby e 
Mnookin, 1992; Simpson, McCarty e Walker, 1995). I bambini soffrono per 
gli effetti nocivi dell’esposizione al conflitto dei genitori e spesso si sentono 
presi nel mezzo (Cockett e Tripp, 1994; Heherington, 1993). In questi casi, i 
bambini possono agire come “intermediari”, ma imparano a sfruttare i genitori 
e ad opporre un genitore all’altro. Per molte coppie che stanno divorziando il 
conflitto può aumentare piuttosto che diminuire dopo il divorzio. Simpson ed 
altri (1995) hanno mostrato come i rapporti negativi possono peggiorare a se­
guito del divorzio, o deteriorare nettamente da uno stile del discorso neutrale 
ad uno astioso. In queste circostanze i padri possono ridurre i contatti con i fi­
gli per evitare ulteriori discussioni. La praticabilità dell’affidamento congiun­
to nel contesto della continua conflittualità è problematico. Aiutare i genitori a 
sviluppare capacità di problem solving1 e di risoluzione dei conflitti, e a giun­
gere all’accordo senza arrivare a punte troppo alte di rabbia e tensione, è un 
lavoro molto impegnativo che prende molto tempo, ma è dal nostro punto di 
vista possibile. Tuttavia, il tempo occupato dalle figure professionali ad aiuta­
re i genitori a sviluppare e a mantenere una funzione genitoriale positiva non è 
attualmente regolato da norme governative, e rimane al di fuori delle strutture 
di mediazione presenti nell’organizzazione attuale dei servizi.
1 Si mantiene il termine inglese di uso corrente anche nella letteratura tecnico-scientifica i­
taliana; con problem solving si intende la risoluzione di un compito/problema.
Il lavoro recente ha suggerito che i padri non conviventi che non sono in 
grado di avere molti contatti con i figli come vorrebbero possono facilmente 
sviluppare una malattia psicologica (Kitson e Holmes, 1992). L’ambiguità e il 
senso di impotenza riferito da molti padri a seguito della perdita del contatto 
quotidiano con i loro bambini è stato riportato in altri studi su entrambi i lati 
dell’Atlantico (Kruk, 1992; Simpson, McCarty e Walker, 1995).
8. Padri e madri con affidamento congiunto
L’affidamento congiunto rispetta i desideri dei genitori di avere un’uguale 
funzione genitoriale. A lungo termine, gli effetti deH’affidamento congiunto 
sono positivi dove la neutralità, o al meglio la buona volontà, viene mantenuta 
tra i genitori: i padri si sentono maggiormente a loro agio nella funzione geni- 
29

---

toriale e più coinvolti negli aspetti emotivi e pratici della cura dei bambini. Si­
milmente, le madri si trovano meno caricate dalle responsabilità verso i figli e 
in grado di perseguire altri interessi (Bender, 1994; Kelly, 1993). Tuttavia, dal 
punto di vista del bambino, la ricerca mostra dati contrastanti e non è stata 
stabilita la superiorità dell’affidamento congiunto sull’affidamento primario 
ad uno o all’altro genitore (Hetherington e Stanley-Hagan, 1997). I litigi set­
timanali implicati nell’affidamento congiunto possono creare tensione nei 
bambini, soprattutto se avvengono di fronte a loro o attraverso di loro, o se 
viene utilizzato il bambino come messaggero.
La ricerca ha preso in esame anche i casi in cui l’alternanza di cura tra i 
genitori avveniva su base settimanale o a metà settimana, o per settimane sco­
lastiche e fine settimana. In una famiglia vista prima dell’inizio ufficiale dello 
studio, i bambini rimanevano in una casa e a spostarsi erano i genitori. Il van­
taggio supremo di uno qualsiasi di questi “equi” accomodamenti, a cui le ma­
dri con cui abbiamo parlato hanno solitamente acconsentito piuttosto che pro­
posto, è che nessuno dei genitori si sente relegato alla posizione di visitatore. 
Ciascun genitore ha del tempo libero dalle responsabilità verso i figli, e cer­
tamente alcune madri hanno successivamente confessato di trarre piacere dai 
“fine settimana liberi” come opportunità per rivendicare e sviluppare la pro­
pria vita. Tuttavia, dal momento che tutti i genitori che abbiamo visto si sono 
presentati da noi a causa di un iniziale o continuo disaccordo, evidentemente 
c’era un’oggettiva difficoltà sia da parte dei genitori che dei bambini che si 
sentivano a volte o spodestati di una “casa” o si dovevano adattare alle visioni 
differenti del mondo da parte dei due genitori litigiosi.
9. Resilienza e divorzio dei genitori
Nel concludere questa revisione altamente selettiva sulla ricerca concer­
nente alcuni degli effetti del divorzio sul benessere dei bambini, vorremmo 
mettere in luce il bisogno di considerare come lo stress e i processi per affron­
tarlo interagiscono a diversi livelli. Si tratta di processi sociali, psicologici ed 
emotivi, e ciascuno di questi può contribuire in modo differente alla resilienza 
dei bambini, nonostante lo stress che stanno vivendo. Pertanto concludiamo il 
capitolo con alcuni punti chiave derivati da diverse ricerche, inclusa la nostra, 
che mostrano alcuni dei fattori familiari e sociali che contribuiscono alla resi­
lienza dei bambini.
• Ci sono molte forme di famiglia, e i bambini hanno uno sviluppo adeguato 
in famiglie di diversa forma, sia prima sia dopo il divorzio. Il divorzio non 
mette fine alla vita familiare sebbene ne cambi la forma.
30

---

• A livello sociale, la varietà di forme familiari nel Regno Unito deve essere 
accettata e normalizzata attraverso diverse fonti come i media e i giornali, cosi 
come nell’ambito dei programmi educativi scolastici. Perché i bambini non si 
sentano svantaggiati, i genitori stessi devono avere fiducia nella forma della 
propria vita familiare.
• Dove i genitori mantengono delle relazioni senza conflitto con l’ex partner, 
e dove i bambini mantengono relazioni senza conflitto con i propri genitori, le 
cose vanno meglio. Tutte le figure professionali dovrebbero essere consapevo­
li degli effetti negativi del conflitto sui bambini e valutare come poter aiutare i 
genitori a ridurlo.
• 
I bambini hanno bisogno di racconti che riguardino il genitore che non co­
stituisce più parte attiva della loro vita. Nelle famiglie monogenitoriali dove la 
madre prova ancora rabbia verso un padre non presente ciò può essere più dif­
ficile che nelle famiglie in cui la monogenitorialità è stata pianificata. Mentre 
famiglie costituite da lesbiche o da donatori di sperma od ovuli creano insie­
me dei racconti per i bambini in modo che questi fantasticare sulle proprie o­
rigini, è dimostrato che le donne sole non per scelta possono essere riluttanti a 
farlo e i bambini rimangono confusi sul ruolo degli uomini nelle loro famiglie.
• Una buona relazione con uno dei genitori può essere determinante per un 
bambino quando la relazione tra gli ex coniugi è negativa, o quando un geni­
tore ha una relazione negativa con il bambino.
• Anche i buoni rapporti tra fratelli e sorelle fanno una differenza.
• 
I genitori e i bambini possono aver bisogno di sostegno da parte della fa­
miglia estesa nei momenti di cambiamento familiare. Non hanno bisogno di 
critiche.
• Il sostegno sociale di adulti esterni alla famiglia e di amici coetanei, è con­
nesso all’adattamento positivo dei bambini dopo il divorzio.
• Le esperienze scolastiche sono solitamente di grande importanza. L’atten­
zione e il calore mostrato dagli insegnanti sono dei fattori chiave.
Mentre i suddetti fattori sono tutti connessi alla resilienza dei bambini - e 
la ricerca dimostra che la maggior parte dei bambini fa fronte alle molte sfide 
del divorzio - i bambini sono anche soliti avere pensieri e sentimenti tristi sia 
riguardo al divorzio sia riguardo alla vita successiva dei genitori. Ci occupe­
remo di alcuni di questi vissuti ed esperienze nei prossimi capitoli.
31

---

2. Cornice teorica: transizioni e fattori 
di rischio nella separazione e nel divorzio
Scopo di questo capitolo è esplorare come i bambini si sviluppino attraverso i 
diversi stadi del ciclo vitale della famiglia e come questi processi siano influen­
zati dal l’esperienza del divorzio dei genitori. Le nostre ipotesi si basano sulla 
premessa che la crescita e lo sviluppo acquisiscono significato soltanto in un da­
to contesto. Se i bambini crescono in un ambiente in cui vengono soddisfatti non 
solo i bisogni fisici ma anche i bisogni emotivi, svilupperanno un attaccamento 
sicuro verso chi si prende cura di loro e gradualmente considereranno se stessi 
come degni di amore ed interesse, e si formeranno così le basi per stabilire future 
relazioni di natura positiva. Ci occuperemo di analizzare l’impatto che la separa­
zione e il divorzio ha sui bambini in diversi stadi dello sviluppo.
La teoria dell'attaccamento fornisce un utile modello per comprendere lo 
sviluppo dei bambini nel contesto delle relazioni, e le idee di Bowfby (1988) 
hanno avuto un impatto cruciale per comprendere gli effetti delle prime rela­
zioni sulla vita successiva. In particolare, la teoria dell’attaccamento postula 
che la relazione che un bambino sviluppa con la propria madre o caregiver1 è 
cruciale per lo sviluppo delle relazioni future, e la ricerca conferma che più 
sono sicure le prime relazioni con il caregiver più il bambino è in grado di e­
splorare il mondo circostante consapevole di poter ritornare alla “base sicura”.
Main (vedi Main, Kaplan e Cassidy, 1985) ha utilizzato la nozione di mo­
dello operativo interno per spiegare come i bambini rappresentino e costrui­
scano l’esperienza di una relazione. Il modello operativo intemo della relazio­
ne del bambino con un genitore si formerà a partire dalla storia dell’interazio­
ne genitore-bambino, includendo gli sforzi del bambino a ottenere la vicinan-
' Si mantiene il termine inglese caregiver che è ormai entrato nella terminologia tecnica 
psicologica; per caregiver o caretaker si intende colui o colei che si prende cura del bambino. 
Nella cultura occidentale, solitamente, il caregiver primario è la madre, ma il concetto di care­
giver ha il vantaggio di allargare la funzione di cura a più figure al di là della madre, prima fra 
tutte il padre.
32

---

za del genitore anche quando questi sia assente. Il modello operativo della re­
lazione non rifletterà un quadro oggettivo del genitore ma piuttosto la storia 
delle risposte percepite dal bambino (Dowling, 1993). Pertanto, un bambino i 
cui genitori sono percepiti come disponibili e di aiuto, solitamente, costruirà 
un modello di sé in grado di fronteggiare le situazioni ma anche degno di aiu­
to. I bambini che vivono i propri genitori come carenti di risposte o non di­
sponibili tenderanno a costruire una rappresentazione di se stessi come non 
degni di amore e privi di valore (Bowlby, 1977).
I comportamenti di attaccamento rappresentano una trama di interazioni 
complesse che si sviluppano tra madre e bambino in una modalità reciproca e 
sincronizzata a partire dalla nascita del bambino e che proseguono nelle prime 
settimane e mesi di vita. Con la crescita del bambino, si sviluppano nuove rela­
zioni di attaccamento con il padre, i fratelli ed altri caregiver di fiducia. I com­
portamenti di ricerca della vicinanza alle figure di attaccamento aumenta con 
l’acquisizione della capacità motoria (6-7 mesi), ma il bambino inizia anche a 
mostrare segni di attaccamento selettivi protestando alla separazione e mostran­
do la paura dell’estraneo (8-12 mesi). Quasi tutti i comportamenti di attaccamen­
to si intensificano in situazioni stressanti o paurose. La ricerca ha reso anche no­
to che l’attaccamento genitore-bambino è influenzato dalle condizioni di prossi­
mità. Sapendo ciò, l’attuale pratica ospedaliera incoraggia il contatto tra madri e 
bambini sin dalla nascita. Sebbene la ricerca si sia principalmente focalizzata 
sulle madri, alcune ricerche suggeriscono che i comportamenti di attaccamento 
al padre, almeno inizialmente, sono praticamente identici a quelli per la madre, 
ma nei primi mesi i padri sviluppano un ruolo peculiare (Parke e Tinsley, 1981).
Lamb e i suoi colleghi (Lamb et al., 1982) hanno studiato in Svezia un 
gruppo di caregiver costituito da padri e hanno concluso che indipendente­
mente dal ruolo di caregiver, le madri continuavano a tenere in braccio e a 
parlare di più ai propri bambini. Questo studio suggerisce che il genere po­
trebbe avere un’influenza più importante sul comportamento genitoriale ri­
spetto al ruolo di caregiver. Lamb (1997) fornisce una sintesi esaustiva del­
l’attuale conoscenza relativa ai padri e alla paternità, alle relazioni padre-bam­
bino e all’influenza dei padri sullo sviluppo del bambino.
La ricerca sull’attaccamento in età adulta suggerisce che la capacità di orga­
nizzare una storia coerente sulla propria vita sia connessa alla capacità di forma­
re dei legami solidi nella vita futura (Main, Kaplan e Cassidy, 1985).
Se i genitori devono fornire ai loro figli una base sicura da cui possano svi­
lupparsi emotivamente e socialmente essi devono:
• capire i desideri dei bambini di contatto, attenzione e responsività, bisogni 
non irragionevoli e pretenziosi né capricci ma espressioni del loro sviluppo. 
Più tali bisogni vengono rifiutati o non soddisfatti più la richiesta aumenterà 
e potrà essere espressa nella forma di sintomi fisici o psicologici;
33

---

• 
riconoscere che la fonte più comune della rabbia dei bambini è la frustra­
zione del loro desiderio di amore e cura e che la loro angoscia solitamente 
riflette l’incertezza sulla costanza della disponibilità da parte dei genitori.
1. L’età prescolare
Con la crescita e lo sviluppo dei bambini, l’equilibrio tra il comportamento 
esplorativo e la base sicura della famiglia cambia gradualmente. L’esperienza dei 
bambini del mondo più vasto dei compagni di gioco o dell’asilo sarà ampiamen­
te influenzata dalla cornice fornita dai genitori in questa transizione. Preparare il 
bambino alla transizione, spiegando cosa si deve aspettare, portandolo sul posto 
perché si formi un’immagine concreta di ciò che lo attende sono tutti modi che 
possono aiutare il bambino ad adattarsi alle nuove situazioni. Tuttavia, l’enfasi 
sull’eccitazione per la transizione deve essere combinata con una consapevolez­
za deH’impatto che la separazione dal caregiver avrà sul bambino. In questo sta­
dio dello sviluppo i bambini hanno bisogno di spiegazioni concrete, per esempio 
devono sapere per quanto tempo saranno lontani, quando si riuniranno, e cosa 
sarà diverso da casa (amici, dimensioni del luogo, cibo\e così via).
1.1. L’esperienza del divorzio e l’età prescolare
Quando i bambini sono in età prescolare, spesso i genitori sono sopraffatti 
dalle richieste, sia fisiche sia emotive, fatte loro dai figli. Questo costante sta­
to di attenzione alle continue richieste ha spesso come risultato una tensione 
nella relazione tra i genitori, dal momento che i bisogni basilari del padre e 
della madre devono essere posposti o persino disattesi a favore del compito 
genitoriale. I genitori hanno bisogno - e dovrebbero quindi riceverlo - di un 
notevole sostegno in questo stadio della vita familiare. La famiglia estesa e gli 
amici sono le fonti più ovvie, ma il vicinato e la comunità in cui vive la fami­
glia possono fornire una gamma di contesti supportivi che variano dai più in­
formali incontri tra genitori di bambini piccoli a contesti più formali come i 
gruppi di toddler2, i centri per la famiglia e così via. I genitori che crescono i 
propri figli in isolamento sono più vulnerabili alle pressioni implicate dall’ac- 
cudire una famiglia poiché mancano loro le strutture di sostegno fomite da 
una più ampia rete di relazioni.
" Si è mantenuto il termine inglese toddler, dal momento che non esiste un esatto corrispet­
tivo italiano. Per toddler si intende la fascia di età compresa dall’ I ai 3 anni di età del bambino, 
l’età prescolare per l’appunto.
34

---

Quando i genitori scelgono di separarsi, la decisione solitamente avviene 
dopo un periodo di insoddisfazione e frustrazione. La relazione si può essere 
deteriorata in modo drastico, i litigi possono essere diventati sempre più vio­
lenti, verbalmente o fisicamente, o la coppia è semplicemente “giunta alla se­
parazione” e, comunque, la decisione di separarsi è sembrata l’unica scelta 
possibile. Questa decisione può essere vista da uno o da entrambi i partner co­
me la soluzione migliore nelle circostanze particolari in cui si trovano. Intensi 
sentimenti di rabbia, perdita, dolore e ansia possono dominare le interazioni 
quotidiane, e la comunicazione tra i partner può divenire sempre più pesante. 
Può così diventare difficile prendere in considerazione i bisogni del bambino 
soprattutto quando vi è un conflitto sulla decisione che la coppia ha preso.
Allo sconvolgimento emotivo, fatto scattare dal lasciare o dall’essere la- 
sciato/a, solitamente si sommano le pressioni economiche e i possibili cam­
biamenti incombenti, come il cambiamento della casa e il dover lasciare gli 
amici e i sistemi di sostegno. I genitori devono tenere a mente di cosa hanno 
bisogno i bambini in quel momento specifico per far fronte alle transizioni.
1.2. Come, quando e cosa dire ai bambini
Di che tipo di spiegazione hanno bisogno i bambini e cosa capiranno? E me­
glio non dire niente, mentire, dire che papà lavora fuori, far finta che nulla sia 
accaduto? Tutte queste e molte altre domande preoccupano i genitori quando 
sono essi stessi confusi e sopraffatti da un turbinio di emozioni. La maggioranza 
dei genitori si preoccupa anzitutto di cosa sia meglio per i loro bambini.
I bambini hanno bisogno di una spiegazione che sia comprensibile e ade­
guata al loro stadio di sviluppo. Anche in un’età molte precoce il bambino 
può essere aiutato da un genitore ad esprimere verbalmente cosa sta accaden­
do intorno a sé. Ciò è particolarmente importante se il cambiamento impliche­
rà il non vedere così frequentemente un genitore o il doverlo andare a trovare 
in un altro luogo. In alcuni casi sarà necessario spiegare perché il genitore è 
scomparso improvvisamente dalla loro vita. Può essere difficile per i genitori 
separare la spiegazione data ai bambini dai propri sentimenti di dolore, delu­
sione e perdita. Dal punto di vista dei bambini è essenziale che sia fatta una 
chiara distinzione tra l’impossibilità della coppia di vivere insieme, e la conti­
nuità della relazione genitore-bambino. Questo è molto difficile da capire per i 
bambini ma saranno aiutati se i genitori spiegheranno loro questa distinzione.
Segue un esempio su cosa potrebbe essere detto a un bambino di 3 anni:
Genitore: La mamma e il papà non vivranno più insieme. Papà andrà ad abi­
tare a...
35

---

Bambino: Perché?
Genitore: Mamma e papà litigano molto e staranno meglio se non vivranno 
nello stesso posto. Ma ti amiamo tutti e due moltissimo e vedrai papà ogni 
settimana/fine settimana eoe. Papà ti verrà a prendere il mercoledì pomerig­
gio dopo nuoto. Il mercoledì è il giorno del nuoto e diverrà anche il giorno di 
papà.
Sin da piccolissimi i bambini si sentono legati dalla lealtà verso i genitori. 
Spesso pensano che esprimere i propri sentimenti o persino chiedere del genitore 
possa disturbare l’altro. 1 bambini diventano “custodi dei genitori”, stando attenti 
a non turbarli anche se poi sono loro stessi a dover sopportare il turbamento. In 
termini di evidenza empirica, Fergusson Lynskeye Horwood (1994) in Nuova 
Zelanda hanno constatato che la separazione dei genitori sembrava avere minore 
impatto sullo sviluppo cognitivo dei bambini quando si verificava prima dell’in­
gresso a scuola. In altre parole, la separazione sembra avere effetti più marcati 
sui bambini in età scolare rispetto ai bambini in età prescolare. Questi risultati 
confermano quelli di Amato e Keith (1993).!
1.3. Effetti della rottura coniugale sulla capacità genitoriale
La fine della relazione, per quanto astiosa e difficile, è un processo complesso 
in cui il senso di perdita coesisterà con un potente senso di sollievo, soprattutto 
per coloro che hanno vissuto violenza. Tuttavia, solitamente insorgono anche 
angoscia e colpa per gli effetti della separazione sui figli. In un momento in cui i 
genitori stanno vivendo una disorganizzazione del loro attaccamento adulto, di­
viene difficile mantenere nei loro pensieri anzitutto il compito genitoriale. I geni­
tori possono deprimersi e essere distratti dai propri pensieri, preoccupati da un 
nuovo mondo di pressioni sia pratiche sia emotive. Ciò può interferire con la ca­
pacità di tenere a mente i bisogni dei bambini. Uno dei due genitori può anche 
essere coinvolto in un nuovo rapporto che non è stato spiegato al bambino.
Come risultato della rottura, i bambini possono avere un forte bisogno di 
essere rassicurati circa la continuità dell’amore e della cura dei loro genitori, 
ma possono essere vissuti dal genitore come troppo oppressivi e difficili. È 
nel momento in cui le risorse emotive dei genitori sono maggiormente esaspe­
rate dal conflitto e dalle sue conseguenze che i bambini hanno maggiormente 
bisogno di sostegno emotivo.
Clara, 4 anni, stava iniziando ad abituarsi a vedere regolarmente il padre, 
dopo un periodo di visite scostanti e irregolari. Aveva anche conosciuto Ra­
chel, la nuova compagna del padre. Durante una delle visite, il padre disse a 
36

---

Clara, con grande eccitazione, che presto avrebbe avuto una sorellina o un 
fratellino. “Non sarà meraviglioso?”, disse il padre, “sarai la sorella maggiore e 
aiuterai a cambiare i pannolini”. Le visite successive divennero molto pesanti. 
Clara ricercava molto l’attenzione e si aggrappava e rifiutava di mangiare 
qualsiasi cosa le venisse offerta dal padre o da Rachel. Il padre, sentendosi 
preso tra i sentimenti della moglie incinta e il comportamento della figlia, scel­
se la via d’uscita più facile. I fine settimana con lui divennero sempre più radi 
per Clara. L’insegnante dell'asilo iniziò a notare dei cambiamenti nel compor­
tamento di Clara e si chiese se ciò potesse essere connesso alla gravidanza 
della compagna del padre, parlandone alla madre. Clara era divenuta aggres­
siva verso i bambini più piccoli e aveva rotto il bagno della casa delle bambo­
le. Nel parlare con il padre divenne possibile riconoscere la preoccupazione di 
Clara di perdere la sua relazione speciale con lui.
I genitori possono essere aiutati a comprendere i bisogni evolutivi dei loro 
bambini e incoraggiati a rispondervi in modo adeguato. La famiglia estesa e 
gli amici possono fornire sostegno e un aiuto pratico. Gli insegnanti, gli assi­
stenti domiciliari e i medici generici possono offrire consigli utili e suggeri­
menti. Il ruolo di queste figure professionali verrà esaminato in dettaglio nei 
Capitoli 8, 9 e 10.
2. Gli anni scolari
Quando un bambino inizia la scuola la maggior parte delle famiglie attraver­
sa una delle transizioni più importanti del ciclo vitale di sviluppo. Il mondo sco­
lastico con i suoi diversi contesti, regole ed etica, costringe il bambino a connet­
tere i due mondi della propria casa e della scuola. La scuola può essere un’espe­
rienza del tutto nuova per il bambino e per i genitori di un primogenito, o può 
essere un territorio abbastanza familiare per un secondogenito che si è recato 
più volte al parco giochi per andare a riprendere il fratello o la sorella maggiore. 
In entrambi i casi, vi sarà una gamma di nuove esperienze, tra cui la separazione 
dai genitori cosi come l’adattamento a un nuovo ambiente. Sebbene molti bam­
bini avranno fatto esperienza di precedenti transizioni a livello prescolare, come 
frequentare un gruppo di gioco e/o l’asilo, l’inizio di un’educazione a tempo 
pieno è un importante segno evolutivo.
Gli insegnanti sono “in loco parentis” e dall’inizio la relazione tra famiglia 
e scuola, per quanto cooperativa, includerà anche, forse a livello meno consa­
pevole, elementi di competizione su chi sa di più o chi può essere un genitore 
migliore. Negli anni scolari il progresso intellettivo del bambino e il suo svi­
luppo sociale ed emotivo saranno influenzati da ciò che è accaduto intomo a 
lui sia a casa sia a scuola. Talvolta l’atmosfera tesa a casa avrà come effetto la 
37

---

difficoltà di concentrazione a scuola. Parimenti, gli eventi che si verificano a 
scuola potranno avere un impatto sul modo in cui il bambino si comporta a 
casa. I bambini trovano diversi modi per far fronte alle situazioni stressanti, ad 
esempio tenendo i due mondi - casa e scuola - molto separati. Tutti i genitori 
vengono a conoscenza di casi di bullismo loro comunicati quando ormai le 
cose sono sfuggite di mano.
2.1. Divorzio e scuola
Di fronte allo sconvolgimento della famiglia, la scuola può potenzialmente 
essere un luogo che offre sicurezza e tranquillità nel mezzo di una rottura im­
portante nella vita dei bambini, e le politiche, l’organizzazione e i programmi 
scolastici possono essere d’aiuto per i bambini e le famiglie toccate dalla se­
parazione e dal divorzio (Cox e Desforges, 1987). La ricerca ha dimostrato 
che la scuola può aiutare a contrapporsi alla vulnerabilità che i bambini pos­
sono manifestare nei momenti di conflitto a casa.
Lo Studio Exeter (Cockett e Tripp, 1994), uno degli studi più significativi 
relativi all’impatto del divorzio sui bambini condotto nel Regno Unito, ha in­
tervistato 152 bambini appartenenti a due gruppi di età (9-10 e 13-14 anni) e i 
loro genitori rispetto all’esperienza di vivere in una famiglia intatta o riordina­
ta. Metà dei bambini viveva con entrambi i genitori e metà apparteneva a fa­
miglie “riordinate” a seguito di separazione o divorzio. Lo studio ha mostrato 
che i bambini delle famiglie riordinate avevano più probabilità di ricevere un 
aiuto extra nel lavoro scolastico. Gli autori interpretano questo risultato come 
l’evidenza di strutture di sostegno all’intemo della scuola piuttosto che in ter­
mini di minore acquisizione nei bambini delle famiglie riordinate. I cambia­
menti scolastici si erano verificati con più frequenza tra i bambini delle fami­
glie riordinate. Il 10% dei bambini di famiglie riordinate rispetto al 5% dei 
bambini di famiglie intatte riportavano sentimenti di isolamento come risulta­
to di problemi con gli amici a seguito di un cambiamento di scuola. Non vi 
erano differenze significative tra i due gruppi riguardo a ciò che i bambini rac­
contavano delle proprie difficoltà con gli insegnanti. Tuttavia, i genitori delle 
famiglie riordinate notavano più frequentemente maggiore svogliatezza nei lo­
ro bambini.
Gli insegnanti riferivano minore contatto con i genitori delle famiglie rior­
dinate rispetto ai genitori delle famiglie intatte. Il gruppo con cui avevano il 
minore contatto era costituito dai genitori soli, che riportavano essi stessi dif­
ficoltà nel frequentare gli incontri serali dei genitori a causa di difficoltà di 
trasporto e di accudimento dei figli. Discuteremo più ampliamente nel Capito­
lo 8 del significato del divorzio per i bambini nel contesto scolastico.
38

---

3. La scuola elementare
3.1. Primo biennio della scuola elementare (5-7)
L’entrata nel mondo scolastico rappresenta un’importante transizione della 
vita in quanto segna l’ampliamento del contesto in cui i bambini opereranno e 
l’arena per il loro sviluppo intellettivo, emotivo e sociale. La scelta della scuo­
la che il bambino dovrà frequentare si basa su ciò che si reputa importante per 
il proprio figlio. La decisione se la scuola sarà locale, religiosa o pubblica di­
penderà da fattori culturali, così come dalle dimensioni, dalla reputazione nel 
vicinato e dall’etica e ciò farà da sostegno all’identità del bambino negli anni 
scolari. I genitori possono avere convinzioni molto solide, e abbastanza diver­
se, su quale scuola sia migliore, e il bambino di genitori separati può trovarsi 
nel mezzo di una battaglia.
Andrea, 7 anni, era abbastanza infelice nella sua scuola e sentiva di non 
avere amici. I suoi genitori avevano una visione molto diversa sull’infelicità di 
Andrea. La madre, che si era sentita lei stessa isolata a scuola, era più com­
prensiva ed era pronta a prendere in considerazione un cambiamento. Il pa­
dre di Andrea, d'altro canto, era totalmente contrario e trovava molto difficile 
dare ascolto alle scuse di Andrea. L'infelicità di Andrea iniziò a manifestarsi in 
altre aree. Venne inviata in clinica perché si lamentava di mal di testa e di ca- 
pogiri che non avevano cause organiche. Nel corso del nostro lavoro è stato 
possibile occuparci dell’infelicità di Andrea e di associarla ai suoi sintomi. I ge­
nitori gradualmente si sono sentiti in grado di spostarsi dalle loro posizioni 
trincerate per esaminare le preoccupazioni di Andrea e sono stati d’accordo a 
lavorare insieme per trovare la soluzione migliore per Andrea. Ciò ha compor­
tato la consultazione con la scuola ma anche l'esplorazione di altre possibilità. 
Andrea si è sentita sollevata in seguito alla nuova collaborazione tra i genitori 
e ha iniziato ad avere fiducia che entrambi prendessero in seria considerazio­
ne la sua condizione piuttosto che litigare solamente tra di loro. Quando è sta­
ta liberata dalla responsabilità di convincere entrambi della sua infelicità, i gi­
ramenti di testa sono diventati meno frequenti.
E stato detto molto sui metodi di insegnamento e su ciò che è “bene” per i 
bambini dal punto di vista accademico. Tuttavia, nonostante il crescente nu­
mero di bambini che si assentano, che vengono sempre più precocemente e­
sclusi dalla scuola e le difficoltà che la scuola sperimenta con i bambini che 
non riescono a rispondere alle richieste scolastiche e sociali, si presta poca at­
tenzione ai bisogni emotivi dei bambini nel contesto della classe. Come sanno 
molti insegnanti, è importante riconoscere l’effetto che la rottura familiare 
può avere sull’apprendimento del bambino.
39

---

All’età di 5 anni, i bambini sono fortemente interessati al mondo circostan­
te, e sono assolutamente disponibili a scoprirlo secondo le modalità che ver­
ranno loro suggerite. Tuttavia, la capacità del bambino di ricevere ed elabora­
re nuovi stimoli, di capire e dare un senso alle nuove esperienze, sarà deter­
minata dal senso di benessere emotivo che gli aumenterà la sua capacità di 
apprendere. I bambini che, secondo la terminologia di Bowlby, si sentono “a­
mabili”, cioè che hanno fatto esperienza di un ambiente sicuro in cui hanno ri­
cevuto approvazione, amore e sicurezza, si sentiranno più liberi di esplorare 
nuove relazioni nel contesto scolastico. Gli insegnanti verranno visti come 
adulti positivi, capaci di prendersi cura cosi come di porre limiti rendendo il 
nuovo mondo sicuro. Si investirà sul contesto sociale e il parco giochi fornirà 
un laboratorio in cui i bambini possono sperimentare come formare nuove re­
lazioni, come alternare i turni, come vincere e perdere e tutte le diverse possi­
bilità che portano a stabilire un’identità all’interno del gruppo di pari.
Al contrario, un bambino il cui mondo è stato caratterizzato dalla trascura­
tezza, dal criticismo e dalla svalutazione avrà mojie difficoltà ad avere fiducia 
nei confronti degli adulti e dei pari, e il nuovo contesto verrà avvicinato con 
prudenza, ansia o persino aggressività per prevenire qualsiasi attacco contro 
se stessi. Ci vorrà molto tempo e sforzo, come testimonieranno molti inse­
gnanti, per far sì che un bambino ansioso ed insicuro inizi ad avere fiducia ne­
gli altri e sentirsi in grado di apprendere da loro.
I due mondi di casa e della scuola sono tenuti insieme nella mente del 
bambino e le esperienze nell’uno avranno un effetto sull’adattamento nell’al­
tro. Il bambino che comincia la scuola dovrà integrare i diversi modi di fare le 
cose, le diverse regole, e per la prima volta potrà essere esposto alle differenze 
culturali che saranno interessanti ed arricchenti ma che richiederanno anche 
tolleranza, riconoscimento ed accettazione delle differenze.
3.2. L’impatto del divorzio nel primo biennio della scuola elementare
Quando i bambini iniziano ad esplorare il mondo della scuola e ad adattarvi­
si, la base sicura a casa è assolutamente importante. Il realizzare che la famiglia 
così come la conoscono, con due genitori, sta finendo può essere un’esperienza 
che scuote molto i bambini. Alcuni saranno stati esposti a continui litigi e con­
flitti, altri avranno assistito a una modalità relazionale di freddo “silenzio e di­
stacco” tra i genitori, e per altri ancora le tensioni tra i genitori invece sarà stata 
contenuta e l’esposizione al conflitto limitata. Alcuni bambini avranno fatto e­
sperienza di violenza fisica o verbale, o ne saranno stati testimoni da parte di un 
genitore verso l’altro nel periodo della separazione.
Forse, non sorprendentemente, anche i bambini piccoli custodiscono gelo- 
40

---

samente la privacy di ciò che accade nella loro famiglia, ed anzitutto si sento­
no molto leali verso i propri genitori. A loro volta i genitori possono essere 
troppo presi dal proprio turbamento per pensare di informare la scuola su ciò 
che sta accadendo a casa. Alcuni sentiranno fortemente che “non sono fatti lo­
ro”. La scuola pertanto si troverà al buio rispetto alle possibili pressioni emo­
tive e alle ansie che i bambini stanno vivendo. Tuttavia, i genitori possono 
rendersi conto delle conseguenze in molti modi. Non è raro che i bambini tro­
vino difficile concentrarsi (dal momento che saranno preoccupati da ciò che 
accade a casa) o che inizino a “comportarsi in modo irritante”, forse per testa­
re provocatoriamente se il proprio comportamento farà in modo che gli altri lo 
abbandonino. Possono anche mostrare aggressività verso gli altri bambini per­
ché non sanno se possono continuare a contare sulle relazioni, o perché temo­
no invece di rivivere ciò che hanno visto a casa (vedi Capitolo 6).
A casa, i bambini possono regredire verso pattern comportamentali prece­
denti nel tentativo di affrontare quello che appare un mondo insicuro. La con­
tinua ricerca di contatto fìsico, incubi e difficoltà di addormentamento sono 
alcuni dei sintomi che possono indicare lo stato mentale di un bambino nel 
momento della rottura familiare. Talvolta vi è un rifiuto di andare a scuola, as­
sociato in alcuni casi alla paura che l’altro genitore possa andare via. Questi 
possono essere indicatori momentanei che il bambino ha delle difficoltà a cau­
sa della perdita della famiglia così come è a lui nota, e se viene trattato in mo­
do sensibile e rassicurante è probabile che passino. Tuttavia, è spesso abba­
stanza difficile che i genitori riescano a riconoscere che i bambini stanno vi­
vendo un profondo senso di perdita ed hanno quindi bisogno di essere aiutati 
ad esprimerlo per poter procedere al successivo stadio della loro vita.
3.3. II triennio della scuola elementare (7-10)
Sebbene questa transizione sia spesso minimizzata sostenendo che è comun­
que un’esperienza per il bambino, è un segno importante del suo sviluppo. Al­
cune scuole elementari hanno due edifici separati per il biennio e il triennio, e 
anche quando le classi sono nello stesso edifico si sa che ci si aspetta che i bam­
bini del triennio mostrino un maggiore livello di responsabilità e autonomia, e 
le richieste nei loro confronti saranno maggiori in termini del loro sviluppo co­
gnitivo ed emotivo. Gli Standard Attainment Test (SATs) che devono essere 
somministrati a tutti i bambini di 7 anni delle scuole statali inglesi e del Galles 
sono un indicatore del tentativo di testare i livelli attesi di conoscenza ed abilità 
per quel gruppo di età e per confrontare lo sviluppo dei bambini. L’effetto dei 
test sui bambini e sulle loro famiglie è stata ampiamente minimizzato. La sem­
pre maggiore importanza della scuola e degli amici è una caratteristica dello 
41

---

stadio di sviluppo quando i bambini estendono le proprie relazioni al di fuori 
del contesto familiare.
3.4. L’impatto del divorzio
Per molti bambini il dolore e la tristezza per la rottura della famiglia saran­
no inevitabilmente legati a dei cambiamenti - il cambiamento della casa, forse 
il cambiamento di scuola - e quindi alla necessità di dover affrontare un nuo­
vo contesto, fare nuove amicizie e lasciarsi dietro ciò che è familiare. Nel mo­
mento di una transizione così importante le perdite renderanno l’adattamento 
alle nuove situazioni ancora più difficile. Alcuni bambini in questo periodo 
avranno difficoltà a scuola ed è importante che i genitori e gli insegnanti par­
lino tra di loro per aiutare il bambino in difficoltà. La sensibilità, il sostegno e 
la rassicurazione aiuteranno il bambino a sentirsi capito e gli faranno sentire 
che l’adulto comprende i suoi sentimenti.
3.5. Quali sono i fattori medianti che possono contribuire all’adat­
tamento?
La nostra esperienza clinica (Gorell Barnes e Dowling, 1997; Dowling e 
Gorell Barnes, 1999) è confermata da risultati della ricerca (Richards, 1991; 
Rodgers e Pryor, 1998):
• i bambini hanno bisogno di una spiegazione. Hanno bisogno di capire che, 
nonostante non vivano più con loro, i genitori rimarranno comunque legati 
a loro e continueranno a seguirli. Se i bambini avranno una spiegazione 
potranno smettere di pensare di essere responsabili della rottura o che sfor­
zandosi potranno far tornare insieme i genitori;
• quando i bambini mantengono un buon rapporto con entrambi i genitori gli 
effetti negativi del divorzio sono mitigati; 
'
• la continuazione del conflitto tra genitori dopo il divorzio ha un effetto ne­
gativo sui bambini;
• conoscere il genitore assente è positivo anche se non ci sono contatti;
• il benessere psicologico dei genitori: la qualità della funzione genitoriale 
solitamente diminuisce se i genitori sono ansiosi e la relazione genito- 
re/bambino ne risentirà. Tanto meglio si adatta il genitore, tanto meglio si 
adatterà il bambino.
Il genitore che non ha ancora elaborato le proprie emozioni avrà delle 
42

---

grosse difficoltà a concordare in modo collaborativo le modalità di affida­
mento e di educazione dei figli tenendo a mente il loro interesse. Si troverà 
piuttosto a continuare la battaglia, mentre i bambini hanno bisogno di sapere 
che se il matrimonio è finito, non è finita invece la relazione genitore-bam­
bino.
4. L’adolescenza
Con il crescere dell’età dei figli, la relazione con i genitori cambia e aumenta 
l’importanza del gruppo dei pari. Tuttavia, la rottura della famiglia avrà un forte 
impatto sull’adolescente. Simons ed altri (1996) hanno constatato che gli adole­
scenti appartenenti a famiglie divorziate erano significativamente più coinvolti 
in comportamenti delinquenziali e in precoci esperienze sessuali rispetto agli 
adolescenti appartenenti a famiglie intatte, indipendentemente dalla qualità del 
matrimonio dei genitori. Rispetto ai risultati gli autori commentano:
Questi risultati suggeriscono che, in larga misura, la relazione tra il divorzio dei 
genitori e i problemi degli adolescenti è spiegata dalla seguente sequenza causale: la 
rottura coniugale aumenta la probabilità che una donna subisca pressioni economiche, 
eventi di vita negativi e depressione psicologica. La riduzione della qualità della fun­
zione genitoriale, a sua volta, aumenta la probabilità che il figlio abbia problemi di ca­
rattere emotivo e comportamentale (p. 20).
I loro risultati suggeriscono anche che “la qualità della funzione genitoriale 
patema spiega in parte l’associazione tra la struttura familiare e l’adattamento 
del figlio” (p. 213), e ciò viene evidenziato nel seguente esempio.
Doreen, madre di quattro bambini, si sentiva abbastanza depressa dopo che 
il marito se ne era andato con una donna più giovane. Trovava difficile uscire e 
aveva avuto degli episodi occasionali di attacchi di panico. Si era rivolta al suo 
medico generico poiché era preoccupata dal comportamento di tre dei suoi figli. 
I fratelli più piccoli (10 e 12 anni) a scuola erano dirompenti e la sorella più 
grande tendeva a essere coinvolta in risse. La figlia maggiore aveva adottato 
un ruolo parentificato, prendendosi cura della propria madre e della casa e di 
conseguenza il lavoro scolastico e la sua vita sociale ne risentivano. Parlando 
con la madre emerse che i contatti del padre con i figli erano molto saltuari e 
che essi erano molto risentiti e si sentivano abbandonati da lui.
43

---

5. Le difficoltà dei figli e la struttura familiare: il divorzio co­
me fattore di rischio
Proprio perché le strutture sociali sono interconnesse con i processi sociali, 
è importante esaminare la relazione tra la struttura familiare, i processi fami­
liari e la loro relazione rispetto al rischio di difficoltà di sviluppo nei bambini.
Rodgers e Pryor (1998) nella loro esaustiva revisione di 200 ricerche rela­
tive all’associazione tra la separazione e i suoi effetti sui bambini, hanno con­
cluso che i bambini di famiglie separate rispetto ai bambini di famiglie intatte:
• tendono ad acquisire meno in termini socio-economici quando diventano 
adulti rispetto ai bambini appartenenti a famiglie intatte;
• presentano più frequentemente problemi comportamentali, quali enuresi 
notturna, comportamento di ritiro, aggressività, atti delinquenziali ed altri 
comportamenti antisociali;
• tendono a riuscire meno bene a scuola e a raggiungere qualificazioni edu­
cative inferiori;
• hanno maggiori probabilità di recarsi in ospedale a seguito di incidenti, di 
avere problemi di salute e di andare più frequentemente dal medico di fa­
miglia;
• hanno maggiori probabilità di lasciare la scuola e di andare via di casa gio­
vani, così come di divenire precocemente attivi sessualmente; è più probabi­
le che scelgano la convivenza, che affrontino gravidanze in età adolescenzia­
le e che, se divengono genitori, abbiano un figlio al di fuori del matrimonio;
• tendono a riferire più sintomi depressivi e più alti livelli di abuso di fumo, 
alcol e di altre droghe in adolescenza e in età adulta.
Sebbene le differenze siano chiare, gli autori sottolineano che non si può as­
sumere che la separazione dei genitori sia la causa sottostante. “La complessità 
dei fattori che colpiscono la famiglia prima, durante e dopo la separazione indi­
cano un processo piuttosto che un singolo evento che merita un’attenta analisi” 
(p. 5). Questi risultati sono confermati anche da Simons ed altri (1996):
I nostri dati suggeriscono che il divorzio è un importante fattore di rischio per i 
problemi di adattamento del bambino. Sebbene la maggioranza dei bambini mostri dei 
pattern di sviluppo normali indipendentemente dallo status coniugale dei genitori, i 
bambini di divorziati hanno una probabilità significativamente maggiore di sviluppare 
problemi rispetto a coloro che vivono con entrambi i genitori (p. 200).
Tuttavia essi sottolineano che: “Sebbene un fattore di rischio aumenti la 
probabilità di un determinato effetto negativo, la maggior parte delle persone 
ad esso esposta non subisce questo effetto dannoso” (p. 202). Nei capitoli che 
44

---

seguono, prenderemo in esame gli aspetti delle relazioni familiari che pro­
muovono la resilienza e il benessere dei bambini. Il nostro lavoro con i bam­
bini e i genitori è stato orientato verso l’individuazione e la promozione di 
quei fattori che possono migliorare gli effetti del divorzio sulla salute mentale 
dei bambini.
Sommario
• 
I bambini hanno bisogno di relazioni sicure con i propri caregiver per svi­
luppare relazioni emotive e sociali sane.
• 
Il desiderio dei bambini di vicinanza, attenzione e responsività deve essere 
inteso come espressione evolutiva dei loro bisogni.
• La fonte più comune della rabbia dei bambini è la frustrazione del loro de­
siderio di amore e cura, e la loro angoscia sulla disponibilità del genitore.
• 
Il divorzio è un importante fattore di rischio per i problemi di adattamento 
dei bambini.
• Sebbene un fattore di rischio aumenti la probabilità di un determinato effet­
to negativo, ciò non significa che tutti coloro che vi sono esposti subiranno 
tale effetto dannoso.
Cosa aiuta i bambini dopo la separazione e il divorzio
• Una spiegazione della rottura familiare adeguata all’età.
• 
L’assenza di conflitto tra i genitori dopo il divorzio.
• Buone relazioni e facilità di contatto con entrambi i genitori.
• Conoscenza del genitore assente, anche se non vi è nessun contatto.
• Quanto un genitore si adegua bene ha un impatto significativo su quanto 
un bambino si adegui bene.
45

---

3. Le famiglie che affrontano le transizioni 
del divorzio: il focus della ricerca 
su un campione clinico
/
In questo capitolo presenteremo le famiglie con cui abbiamo lavorato negli 
ultimi cinque anni nell’ambito del progetto di ricerca sul divorzio, per mostrare 
alcune delle complessità dell’esperienza di vita con cui i processi della separa­
zione e del divorzio si possono intrecciare. Il lavoro descritto si è svolto all’in­
terno di un servizio per la salute mentale dell’età evolutiva e della famiglia in 
una zona centrale di Londra. Abbiamo selezionato determinati aspetti relativi 
alla cultura familiare, alla struttura e agli assetti organizzativi per tutte le fami­
glie incluse nel campione, e contestualizzeremo tutte le questioni e gli aspetti 
clinici discussi nei Capitoli 4 e 5 tenendo conto di queste caratteristiche.
Trenta famiglie e cinquanta bambini di età compresa tra 4 e i 15 anni han­
no fatto richiesta di aiuto, al momento o dopo la separazione o il divorzio. Le 
famiglie provenivano da diversi ambienti, paesi di origine e culture. Tra i pae­
si di origine vi erano il Sud Africa, l’Argentina, il Brasile, i Caraibi, la Co­
lombia, Cipro, la Francia, l’Olanda, l’india, l’Iran, ITrlanda, Israele, il Libano, 
la Malesia, il Regno Unito e gli Stati Uniti. In oltre la metà delle famiglie vi­
ste, uno dei genitori non era nato nel Regno Unito (16 in tutto), e per 12 fami­
glie ciò valeva per entrambi i genitori. La natura multiculturale delle famiglie 
rispecchia la natura in cambiamento della popolazione in molte parti del Re­
gno Unito. Alcune coppie hanno apertamente riconosciuto che il non essere 
riusciti a sviluppare un sistema di significati culturali condiviso è stato un mo­
tivo di dissidio, mentre altre non hanno sollevato l’argomento. In alcuni casi 
padri e madri sostenevano che la diversità nella visione del mondo tra uomo e 
donna era determinata dalle enormi differenze all’interno dei sistemi di cre­
denze dei loro diversi ambienti culturali. In molte famiglie questa dissonanza 
si rifletteva a livello intergenerazionale, e come risultato i coniugi ritenevano 
che i genitori del partner li disapprovassero e li svalutassero. Più avanti parle­
remo della famiglia estesa, nel proprio paese di origine o nel nostro paese, e 
come questa venga considerata - se risorsa o ulteriore fonte di stress.
46

---

1. Differenze di genere nel processo di divorzio
Hetherington, uno dei più importanti ricercatori sui cambiamenti della fa­
miglia successivi al divorzio e ai nuovi matrimoni, ha suggerito che i vissuti 
degli uomini e delle donne rispetto al matrimonio sono così diversi che sareb­
be opportuno parlare del “matrimonio di lui e il matrimonio di lei”, e analo­
ga! mente si dovrebbe parlare del divorzio “di lui e di lei” (Hetherington e 
Tyron, 1989). Nei suoi studi condotti principalmente su coppie di medesima 
origine culturale, le donne sopportavano per un periodo più lungo la propria 
insoddisfazione nei confronti del matrimonio prima di giungere alla decisione 
di divorziare. Le donne inoltre tenevano a mente l’opzione del divorzio per un 
periodo di tempo più lungo rispetto ai mariti. Gli uomini erano spesso insen­
sibili all’insoddisfazione delle mogli ed erano sorpresi quando queste dichia­
ravano verbalmente il loro desiderio di divorziare. Uno studio condotto in 
Svezia su tutti i divorzi accorsi nella stessa città nell’arco di un anno riguar­
danti coppie, di nuovo, provenienti dal medesimo ambiente culturale, ha ri­
scontrato un simile pattern di insoddisfazione differente per genere, con 1’80% 
dei divorzi su iniziativa delle donne (Wadsby, 1993).
Atri studi hanno riportato che gli uomini accettano molto meno delle don­
ne la fine del matrimonio e che quindi provano molta più ansia dopo che le 
mogli hanno preso l’iniziativa di separarsi (Hetherington e Tyron, 1989; Kie- 
colt Glaser et al., 1987). Tuttavia, secondo la nostra esperienza, la sofferenza 
dipende dall’esperienza di essere “chi lascia o chi è lasciato”, piuttosto che dal 
genere. Nel riflettere sul divorzio e sulle caratteristiche dell’esperienza emoti­
va è importante distinguere coloro che prendono l’iniziativa della separazione 
da coloro che si sentono abbandonati. Una definizione di “lasciare” o “essere 
lasciato” può divenire un punto chiave nella definizione del “Sé” successiva al 
divorzio e può essere rinforzata dalle battaglie legali con l’attribuzione della 
“colpa” e il riconoscimento del “danno”.
Quando le persone rischiano di essere bloccate in una definizione di Sé 
come “chi lascia” o “chi è lasciato”, con una conseguente auto-descrizione 
che li rende impotenti? Come devono essere cambiate tali definizioni prima 
che possa svilupparsi una genitorialità cooperativa? Sia chi lascia sia chi è la­
sciato può avere vissuti abbastanza diversi di tristezza e sollievo, di frammen­
tazione o aumentato benessere e di ritorno dell’autostima dopo l’esperienza 
della separazione. E probabile che ciascuno dei due debba fare esperienza di 
alcune emozioni provate ed espresse dall’ex partner perché la relazione di 
coppia possa procedere verso modalità più liberatorie.
Nel nostro gruppo, la metà delle separazioni è nata su iniziativa delle donne, 
contro un quarto degli uomini; delle restanti coppie, per tre si era trattata di una 
scelta congiunta, mentre le altre coppie avevano convissuto secondo diverse mo­
47

---

dalità senza aver mai formato una famiglia chiaramente costituita. La ragione 
primaria per la separazione data dalle donne era la violenza. Otto donne hanno 
posto la violenza come la ragione principale dell’iniziativa di divorziare, mentre 
altre cinque che hanno riferito di episodi di violenza hanno ricondotto il proprio 
desiderio di divorziare al più ampio contesto dell’infedeltà, dell’abuso di droga 
ed alcol, del comportamento autoritario e dell’insicurezza economica. Altre ra­
gioni date includevano il desiderio di fare carriera senza i limiti imposti dal par­
tner, l’inaffidabilità economica da partè dell’uomo, o l’ostilità verso il padre dei 
bambini accompagnata dalla preferenza di vivere con un’altra donna.
La ragione primaria per la separazione data dagli uomini era di essersi inna­
morati di un’altra donna. Cinque dei padri che hanno deciso di divorziare hanno 
offerto tale spiegazione. Altre ragioni date dagli uomini includevano “compor­
tamento irragionevole” della moglie, e una “scelta familiare sbagliata” da parte 
dei genitori del padre e della famiglia estesa in primo luogo. Nelle coppie che si 
sono assunte la responsabilità congiunta del divorzio, i coniugi seppure arrab­
biati l’uno verso l’altro, non si incolpavano vicendevolmente. Alcune delle cop­
pie hanno trovato difficoltà a passare dall’abitare in una casa al successivo sta­
dio di riorganizzazione separata delle proprie vite, indipendentemente da chi 
avesse messo in moto il divorzio. Le persone riluttanti a negoziare i cambia­
menti esprimevano diverse paure profonde: che cosa sarebbe accaduto se en­
trambi si fossero separati, tristezza al pensiero della rottura della struttura quoti­
diana della vita familiare, angoscia per i soldi, ed angoscia per gli effetti sui 
bambini della palese separazione dei genitori. Compresi tra le paure espresse 
erano i loro stessi dubbi sulla “giustezza” del divorzio. “È come perdere la gra­
zia”, disse un padre, “camminare nel fango”, disse un altro, e “perdere i codici 
che hanno organizzato la vita”, sostennero diversi genitori.
Nei mesi che sono seguiti alla separazione, le capacità dei genitori di adattarsi 
a stare senza l’altro sono state molto varie, soprattutto osservando le reazioni e le 
emozioni dei bambini. Secondo le nostre ipotesi, basate sulle ricerche condotte 
nel mondo occidentale, la capacità delle madri e dei padri di stabilire una rela­
zione collaborativa era vista come un importante fattore predittivo per il benesse­
re dei figli. Tuttavia, dato il contesto del nostro lavoro che si è svolto in un dipar­
timento che si occupa di salute mentale infantile ed adulta, i problemi psicologici 
che i genitori hanno riferito sono stati, senza sorpresa, ampi e spesso i nostri in­
terventi sono stati diretti a sviluppare una forma di genitorialità collaborativa.
1.1. Il benessere mentale dei genitori
Un terzo delle donne ha riferito di essere stata estremamente depressa per 
periodi di tre o più mesi in una qualche fase del processo del divorzio. Cinque 
48

---

di queste donne sono state lasciate dai loro compagni, due desideravano finire 
il matrimonio ma si erano sentite intrappolate dallo stallo sulla vendita della 
casa, e tre avevano subito violenze. Altre riferivano stati mentali quali alta an­
goscia e attacchi di panico (dopo episodi di estrema violenza a casa), compor­
tamenti fobici acuti e sintomi paranoidi (antecedenti la separazione), così co­
me alti livelli di ansia su come gestire l’economia domestica e i figli. Ciono­
nostante, tutte le madri viste da noi, tranne una, hanno continuato a mantenere 
una casa e l’organizzazione quotidiana della vita dei figli.
Un esempio dell’effetto della depressione materna si può riscontrare in Jo­
seph segnalato dalla scuola per un comportamento sempre più disattento e so­
gnante. Erano state espresse forti preoccupazioni circa una possibile sintomatolo­
gia autistica e forse un livello intellettivo inferiore rispetto a quanto creduto. Dal­
l’incontro con i genitori fu possibile contestualizzare il comportamento del bam­
bino alla rivelazione che la madre per almeno sei mesi aveva sofferto di un’acuta 
depressione. La signora descrisse in modo intenso il proprio stato interiore:
Quando la mia mente ha incominciato a dormire, era l’anno scorso, senti­
vo di essere un caso senza speranza... e divenni molto molto depressa, ave­
vo, avevo perso molto peso e sentivo che Richard (il marito) era indifferente 
verso tutto... ogni giorno sentivo di dovermi uccidere; e se ne avessi avuto 
coraggio l’avrei fatto, ma ogni volta tornavo sulla fotografia dei bambini, e mi 
dicevo cosa avrebbero fatto, e cosi mi mettevo a piangere e piangere e pian­
gere e così mi trattenevo e chiedevo aiuto... ed ero solita guardare le foto dei 
bambini, loro tre insieme, ed ero solita dire come potrei fare loro questo. Sa­
rebbe un atteggiamento molto codardo verso di loro... lo potevo avere verso 
di lui, o verso me stessa ma non verso di loro.
E stato così possibile ricondurre il comportamento di Joseph alla sua ansia 
per la madre. Il bambino fu in grado di raccontare che aveva paura che la madre 
fosse molto malata, che potesse morire; disegnò i suoi genitori che si stavano se­
parando come due navi che si scontravano con le estremità rotte e squali affamati 
in attesa dei passeggeri naufraghi. Il lavoro con la famiglia di Joseph, così come 
quello con molte altre famiglie in cui i genitori avevano nascosto i litigi e i bam­
bini non avevano capito il processo, ha implicato che venisse ricostruita con la 
madre, il padre e le due sorelle la storia della separazione in modo tale che Jo­
seph si potesse sentire liberato dalla responsabilità per ciò che stava accadendo 
tra i suoi genitori e che potesse avere un’idea più chiara di ciò che sarebbe suc­
cesso a lui e alle sue sorelle.
Altri studi riportano che gli adulti divorziati manifestano livelli più elevati 
di rabbia, angoscia e depressione, di comportamenti antisociali e impulsivi. 
Nel nostro campione, i padri spesso si sono presentati in una modalità rabbio­
49

---

sa che mascherava altri stati emotivi. Quattro descrissero di essere molto de­
pressi ed un terzo espresse una sottostante angoscia per la gestione della vita 
senza la moglie e i tìgli. Un altro lavoro ha mostrato come gli uomini e le 
donne divorziate (ma soprattutto gli uomini) possono soffrire di alterazioni 
nel funzionamento del sistema immunitario (Kiecolt e Glaser et al., 1987). 
Mentre la malattia fisica nei genitori non ci è stata riferita, essa è più probabi­
le che venga rilevata nel contesto della' medicina generica (vedi Capitolo 9). 
Molti genitori hanno riportato un aumento di assunzione di alcol, e almeno tre 
soggetti hanno sofferto per un periodo circoscritto di una grave perdita di con­
trollo sul bere. (In ognuna di queste famiglie l’alcol aveva già costituito un 
problema nella relazione di coppia per un periodo circoscritto).
2. Cambiamenti economici e modalità lavorative
Nei mesi seguenti la decisione di separarsi e l’inizio dei processi del divor­
zio, si verificano molti cambiamenti potenzialmente stressanti nelle strutture del 
mondo familiare. I cambiamenti nell’assetto economico spesso significano la 
necessità di mettere in vendita la casa, o il riordinamento del mutuo mentre un 
genitore cerca una residenza diversa. Tre coppie del nostro campione non sono 
state in grado di gestire questo aspetto della separazione nemmeno dopo alcuni 
anni dalla decisione del divorzio. A livello manifesto ciò era dovuto a ragioni 
economiche, ma veniva anche descritto un invischiamento emotivo che compli­
cava la decisione sull’eventuale trasferimento. Le famiglie in cui i genitori ave­
vano coinvolto i figli nella decisione di lasciare casa, in genere avevano già af­
frontato da soli gli aspetti economici di tale scelta. In una famiglia c’era stato il 
tentativo di separare l’assetto abitativo dei genitori chiudendo i corridoi e mu­
rando le porte, ma ciò si dimostrò più provocatorio che utile. In cinque famiglie 
il padre ha mantenuto la casa coniugale, mentre la madre si è trasferita. In quat­
tro di queste famiglie i bambini si spostavano tra madre e padre secondo modali­
tà di affidamento pattuite formalmente o condivise informalmente, ed in due casi 
i genitori avevano preso un figlio ciascuno. In cinque la casa originaria è stata la­
sciata da entrambi, e i figli vivevano principalmente con la madre. In quattro fa­
miglie la transizione era avvenuta prima del nostro incontro perciò non abbiamo 
indagato, e in tutte le altre famiglie la madre è rimasta nella casa coniugale.
Le modalità lavorative delle madri sono cambiate relativamente poco con il 
divorzio, sebbene la loro mole di lavoro sia aumentata nel periodo successivo. 
Oltre un terzo delle madri svolgeva già un lavoro a tempo pieno e, di queste, la 
metà ha condiviso la cura dei figli con l’ex marito in modo abbastanza equo. Si 
trattava di padri che o hanno tenuto uno dei figli o hanno continuato ad essere 
impegnati ed emotivamente molto coinvolti nella funzione genitoriale dopo la 
50

---

separazione. Nessuno di questi padri aveva un’occupazione con “orari di uffi­
cio” regolari. Tre padri le cui ex mogli lavoravano a tempo pieno hanno aumen­
tato il proprio coinvolgimento genitoriale nel contesto della separazione, crean­
do un intenso conflitto che ha condotto in due casi ad ottenere l’affidamento. 
Delle madri che lavoravano precedentemente part-time, tre hanno cercato del 
lavoro supplementare, regolare o in nero, per far fronte all’aumentato onere e­
conomico implicato dalla separazione. Queste madri quindi si sono trovate a 
gestire contemporaneamente un aumentato carico di lavoro e la riorganizzazio­
ne della giornata dei figli. Delle donne che lavoravano part-time, quattro si sono 
specializzate o hanno elevato il proprio livello di istruzione. Tre madri non la­
voravano fuori casa e una donna ha lasciato del tutto il lavoro, preferendo ri­
prendersi dallo stato ansioso creato dall’esperienza particolarmente violenta del 
divorzio, reinserendosi nell’attività lavorativa alcuni anni dopo.
Per le donne, il contesto di relazioni stressanti con gli ex coniugi che stanno 
ora imparando a cooperare nella funzione genitoriale in modo notevolmente dif­
ferente, crea spesso conflitto a livello sia economico sia emotivo. Le donne 
hanno espresso più spesso rispetto agli uomini preoccupazione riguardo alla si­
tuazione economica e vi hanno risposto aumentando le ore lavorative mentre gli 
uomini hanno continuato a mantenere lo stesso carico lavorativo ma hanno 
appreso di più le dimensioni emotive implicate dalla combinazione tra le 
richieste lavorative e la funzione genitoriale. Le madri, più spesso rispetto ai 
padri, hanno aumentato le ore di straordinario e hanno gestito compiti più 
complessi ed incombenti riguardanti i figli. Dati i molteplici compiti associati 
con questo primo periodo di cambiamento, facilmente si finisce per trascurare il 
punto di vista del bambino e il suo bisogno di spiegazione e comprensione dei 
cambiamenti che si stanno verificando; i genitori considerano più importante 
che le’ strutture funzionino piuttosto che cercare dei pattern comunicativi più 
chiari con il bambino. Mentre molte ricerche hanno definito questo periodo 
come un “periodo caotico” nella vita familiare, raramente abbiamo riscontrato 
questa trascuratezza nel nostro studio; la maggioranza dei genitori ha cercato di 
mantenere la struttura quotidiana della vita familiare per il bene dei figli. La 
maggioranza delle donne che avevano aumentato le ore lavorative hanno 
coinvolto altre figure quali i nonni, i vicini, nuovi partner o fidanzati e hanno 
pagato per avere un sostegno di diverso tipo che le aiutasse, ma alcune donne le 
cui famiglie non si trovavano nel Regno Unito hanno sostenuto da sole la fatica 
aggiunta.
3. L’esperienza della funzione materna nelle donne dopo il 
divorzio
Un resoconto sulle donne che hanno condiviso le loro esperienze con noi 
51

---

deve includere un riconoscimento delle differenze tra di loro, considerando, 
però, alcuni degli aspetti comuni della funzione materna dopo il divorzio cosi 
come sono stati da loro espressi. Le differenze comprendevano i soldi, la sco­
larità e le opportunità lavorative, l’etnia e la cultura. Un’altra serie di differen­
ze stava nel sostegno sociale offerto dalla famiglia estesa. Ciascuna di queste 
differenze fornisce una gamma di discorsi idiosincratici sui modi in cui si 
svolge la vita quotidiana delle madri, che si alterna ai discorsi sul cambiamen­
to del ruolo dei padri nelle vite dei figli così come sulle preoccupazioni nei 
confronti dei bambini. Tuttavia, tutte le donne devono affrontare questioni 
comuni in relazione alla maternità nel contesto della separazione dai padri dei 
loro figli. Prima di separarsi, come pensavano si sarebbero comportate e come 
queste idee si sono tradotte nei fatti dopo il divorzio? Come hanno affrontato 
queste discrepanze tra l’ideale della maternità e la realtà che stavano vivendo? 
Come le loro teorie sulla madre buona hanno influenzato il modo in cui hanno 
cercato di pensare ai cambiamenti familiari di cui facevano parte, e soprattutto 
ai bisogni dei loro figli?
Le donne hanno parlato di sé, dei loro ex partner e dei loro figli secondo 
sei dimensioni principali:
1. la pragmatica della vita familiare (soldi, tempo, lavoro, abilità di sopravvi­
venza);
2. teorizzazioni psicologiche su cosa stesse accadendo nelle vite dei diversi 
membri della famiglia (lo stato emotivo del loro ex partner, l’effetto di ciò 
sui bambini, lo stato emotivi dei bambini, la relazione tra se stesse e i fi­
gli);
3. questioni relative all’accudimento ed educazione dei figli: se essere più au­
toritarie o permissive;
4. il modo in cui venivano riattivati i propri sentimenti infantili, sia in rela­
zione al rapporto con i propri bambini ma anche nel contesto di alcune re­
lazioni da loro osservate tra i propri figli e i propri genitori;
5. questioni relazionali più ampie concernenti le proprie famiglie di origine e 
il modo in cui tali relazioni stavano cambiando per i propri figli a seguito 
della separazione genitoriale;
6. le modalità di affidamento e di visita e il loro effetto sui figli.
3.1. Un approccio alla discussione dei cambiamenti
Nel pensare al divorzio ed al suo impatto sociale sulle donne e sulla “ma­
ternità” abbiamo considerato le variazioni della funzione materna e abbiamo 
fatto in modo che le donne potessero descrivere ed analizzare se stesse. Te­
52

---

nendo a mente l’abbassamento di autostima che spesso accompagna il divor­
zio, è sembrato essenziale per il nostro lavoro - teso a sviluppare una migliore 
cogenitorialità e una migliore organizzazione familiare - che nessuno dei ge­
nitori si considerasse e definisse “in modo fallimentare” come deviante. Ab­
biamo considerato quale focus la “resilienza” piuttosto che la patologia. Men­
tre solitamente ricorrevano visioni dominanti e spesso idealizzate sulla “buona 
madre”, si poteva anche riconoscere nelle conversazioni che non c’erano idee 
predominanti sulla buona madre divorziata. Le costruzioni personali possono 
essere contrapposte alle versioni più idealizzate e pubbliche convenendo che 
le versioni pubbliche sulla buona genitorialità spesso non sono basate su una 
reale conoscenza dei dilemmi che fanno seguito al divorzio. Le donne sono 
state pertanto incoraggiate a pensare in quali modi hanno contribuito ad ali­
mentare con la loro esperienza l’evoluzione della conoscenza. Abbiamo così 
condiviso con loro, in qualità di partecipanti, un processo sociale superando la 
sofferenza individuale determinata da un evento di vita stressante (Gorell Bar­
nes, 1998).
Questo lavoro è stato utilizzato anche per facilitare l’intervento con i geni­
tori e i bambini. La discussione spesso ha aiutato ad individuare le risorse, o 
le modalità di affrontare le questioni sollevate dai bambini a partire da una 
posizione di forza piuttosto che di colpa. Per esempio, se si affronta con i figli 
maschi il tema del padre che è stato mandato via dalla madre, oltre che aiutare 
ad elaborare il dolore per la perdita da parte di tutti coloro che sono coinvolti, 
si potrebbe spostare l’attenzione dalla “crudeltà delle donne contro cui vendi­
carsi” - di cui parlavano i ragazzi - agli effetti delle droghe e dell’alcol sul­
l’uomo (il padre), o sul comportamento, e sull’amore e le relazioni. In modo 
simile, si potrebbe ridefinire l’incapacità di una moglie di rispondere alle a­
spettative del marito - come esplicitato di fronte ai figli - riportandola in una 
più ampia discussione sociale sul cambiamento delle aspettative tra mariti e 
mogli riguardo a cosa gli uni e le altre debbano fare, e su come spesso le due 
prospettive siano discordanti, così come è possibile osservare sia nella vita 
degli amici dei figli che nella propria famiglia.
4. L’esperienza della funzione paterna negli uomini dopo il 
divorzio
Molti degli uomini posti di fronte aH’allontanamento dei figli dalle proprie 
case si sono sentiti devastati a causa della portata dei cambiamenti nel ritmo 
quotidiano delle loro vite. Come accennato precedentemente nel capitolo, c’è 
una notevole varietà nel tipo di funzione patema rispetto all’organizzazione 
settimanale dei bambini. Un numero ridotto di bambini (tre famiglie) vedeva i 
53

---

padri quasi tutti i giorni sebbene vivesse con le madri, e altre 12 famiglie ve­
devano i padri la maggior parte delle settimane. All’estremo opposto dello 
spettro, tre padri erano scomparsi del tutto e improvvisamente dalle vite dei 
figli, tre che vivevano oltreoceano li vedevano meno di una volta al mese o 
durante le vacanze, e alcuni bambini vedevano i padri “alcune” volte l’anno. 
Due gruppi di bambini hanno cambiato casa per vivere con i padri dopo un 
periodo di affido alle madri. Tre famiglie avevano preso provvedimenti diffe­
renti rispetto ai figli: tre di essi sono rimasti con il padre, mentre i fratelli sono 
andati a vivere con la madre. In un caso questa organizzazione non ha funzio­
nato e il figlio è tornato con la madre e il suo nuovo compagno. Una coppia si 
dava il turno per accudire i figli, a secondo di chi dei due stesse lavorando.
Per circa un quarto degli uomini il divorzio sfidava fortemente la costru­
zione di “paternità” o “patriarcato”. Due di essi hanno annullato ogni contatto 
con le ex mogli. Un uomo che stava lottando per rimanere coinvolto espresse 
la sua confusione in questo modo insolitamente arcaico:
Alfie: [Parlando con disapprovazione di un amico che aveva anche lui di­
vorziato]... Si è completamente ritirato dal ruolo patriarcale...
GGB: Supponiamo che abbandoni il ruolo patriarcale per un anno, cosa 
pensa che accadrebbe?
Alfie: Innanzitutto non sono assolutamente sicuro che ci riuscirei. Non so 
come si possa estirpare “papà” e sostituirlo con “genitore".
Sybil: [Madre] Hai bisogno di estirpare papà?
GGB: Perché “papà” e patriarca sono la stessa cosa?
Sybil: Ci sono molti aspetti della tua relazione che sono “papà” e non “pa­
triarca” [li elenca] penso che siano la maggioranza... Ma c’è ancora quell'area 
“yck”... almeno io la considero “yck”... forse non mi piace la parola “patriarcale”.
Alfie: Credo che mi tocchi abbandonare l'idea di essere il Boss...[la madre 
ride e il padre continua]... Credo che tu abbia effettivamente abbandonato 
l’idea quando hai iniziato le procedure del divorzio.
Sybil: Sì, credo che “boss" non vada più... è datato.
L’importanza per i padri di sviluppare relazioni di attaccamento con i figli 
è stata discussa da molti psicologi dello sviluppo, a loro volta uomini e padri 
(Lamb, 1997). Tuttavia, la collocazione di questo attaccamento all’intemo 
delle abilità necessarie alla funzione genitoriale nel contesto della vita dopo il 
divorzio può contemporaneamente richiedere lo sviluppo di nuove riflessioni 
sul significato implicato nei compiti genitoriali, sulla natura dell’infanzia e 
dello sviluppo, e su nuovi e più flessibili costrutti di “uomo” e “padre”.
E intendo un ruolo paterno proprio della società da cui provengo che con­
siderava il padre duro, brusco, e lasciava la madre ad occuparsi dei figli e io 
54

---

vado in birreria e così via... mmm... e questo non è il tipo di ruolo che ho, o 
ho avuto, lo sto interpretando il ruolo di mamma e papà. Constato questo a­
desso che invece di dire “guarda, alzati, starai bene, sii un uomo", mi trovo a 
dover andare da lui e coccolarlo.
Molti padri divorziati, che siano il genitore affidatario o che operino da geni­
tore non affidatario, possono sentirsi inizialmente confusi o preoccupati per il 
proprio ruolo genitoriale (Seltzer, 1991; Hart, 1994; Bratley, 1996). Gli studi che 
hanno analizzato ciò che i padri dicono dei propri vissuti hanno rilevato che mol­
ti di loro riferiscono di essere incerti su cosa fare durante le visite, soprattutto con 
i bambini piccoli. La maggior parte dei bambini appartenenti al nostro studio era 
in età scolare e aveva già delle relazioni ben stabilite con i padri. Le questioni 
concernevano maggiormente come dovesse cambiare il ruolo paterno, e se do­
vesse essercene uno. Tuttavia, il grado di panico che molti padri hanno mostrato 
di fronte alla diminuzione del rapporto con i figli, è stato un preciso indicatore di 
quanto fossero per loro importanti i figli, comprendendo meglio inoltre il cam­
biamento della natura della loro relazione.
La relazione con la madre dei bambini rimane un fattore chiave per il man­
tenimento del contatto. Diversi studi in diverse parti deH’emisfero occidentale 
mostrano che quando le battaglie legali con l’ex moglie sono stressanti, quan­
do i padri sentono di avere poco controllo sulle decisioni del tribunale o su 
cosa accadrà ai figli, o quando il conflitto persiste, è meno probabile che essi 
rimangano coinvolti o che paghino gli alimenti ai figli (Aditti e Alien, 1993; 
Hetherington, 1992; Kruk, 1992). Seltzer e Brandreth (1994) negli Stati Uniti 
e Simpson nel Regno Unito (Simpson, McCarthy e Walker, 1995) hanno nota­
to come le madri affidatarie agiscano da guardiane dopo il divorzio, control­
lando potenzialmente i contatti del padre con i figli. Il nostro studio conferma 
ampiamente ciò e ha fatto emergere la questione di come gli uomini possano 
imparare a svolgere la propria funzione genitoriale secondo modalità non or­
ganizzate dal sistema di valori della moglie con cui stanno ora cercando di 
stabilire vite separate.
Diversi dati mostrano che il primo anno dopo il divorzio può costituire un pe­
riodo particolarmente importante per stabilire le modalità di coinvolgimento del 
padre. Alta conflittualità e bassa cooperazione in questo periodo possono interfe­
rire con lo sviluppo di nuove modalità genitoriali. Se non viene stabilita una 
buona relazione nel primo anno dopo il divorzio, sia i padri sia i figli possono 
adattarsi alla loro perdita reciproca, ed è più improbabile che vi sia un successivo 
coinvolgimento che diverrà conseguentemente sempre meno importante per il 
benessere di ciascuno (Ahrons e Miller, 1993). Tuttavia un lavoro recente nel 
Regno Unito (Simpson, Mcarthy e Walker, 1995) suggerisce che i padri possono 
lottare per periodi di tempo molto più estesi e che interventi volti ad aiutarli ad 
55

---

ottenere il contatto con i figli possono avere valore anche molti anni dopo la se­
parazione. Come abbiamo detto nel Capitolo 1, vorremmo mettere in luce la va­
rietà dei vissuti che gli uomini hanno condiviso con noi in relazione allo svilup­
po del ruolo paterno piuttosto che dare una definizione unitaria. Suggeriamo 
quattro diverse modalità di coinvolgimento in relazione al ridotto numero di pa­
dri appartenenti al campione di questo studio:
1. padri che hanno risposto alla decisione delle mogli di separarsi con rabbia 
e distacco. Questi padri si auto-suddividono in due gruppi. I padri del pri­
mo gruppo si sono allontanati del tutto, pur scrivendo lettere rabbiose a so­
stegno dei propri diritti. Solo due padri si sono comportati così;
2. padri che rispondono con rabbia, ma lottano per mantenere il contatto con i 
figli nonostante le difficili condizioni di vita. Questo gruppo comprendeva 
tre padri con gravi problemi di abuso di alcol o droghe e due con gravi diffi­
coltà lavorative che avevano portato la famiglia ad un dissesto economico;
3. padri il cui coinvolgimento è aumentato dopo il divorzio. Dieci dei padri so­
no passati da un impegno intermittente ad uno forte nei confronti dei figli;
4. padri che sono stati sempre coinvolti o più coinvolti nella crescita dei figli 
quanto le mogli. Cinque dei padri del nostro campione rientravano in que­
sta categoria Questi uomini erano visti dalle madri dei figli come “co- 
genitori” anche prima della decisione di separarsi, sebbene alcune di que­
ste donne considerassero che il livello di coinvolgimento del padre ponesse 
alcuni problemi per i figli. Queste preoccupazioni generalmente concerne­
vano la sovra-dipendenza del padre dai bambini per il conseguimento del 
proprio benessere emotivo. (Questa ansia legata al genere e relativa al 
coinvolgimento degli uomini con i figli sarà ripresa nel Capitolo 4, poiché 
solleva importanti aspetti su come discutere di tale giudizio con un genito­
re, a favore dello sviluppo del bambino). Un padre trovò molto difficile 
accettare il desiderio della figlia di trascorrere più tempo con la propria 
madre quando ciò era appropriato rispetto allo specifico momento evoluti­
vo. Egli voleva aderire rigidamente a quello che lui vedeva come “una giu­
sta condivisione” della figlia maggiore.
5. Cambiamenti relazionali dopo la separazione: perdite, ac­
quisizioni ed emozioni
I genitori stessi descrivono in molti modi i processi del cambiamento legati 
al divorzio. Alcuni processi - quali la violenza, la rabbia persistente espressa 
attraverso dure lettere di sollecito, telefonate rabbiose e lunghi fax - erano im­
mediatamente visibili, mentre altri aspetti del cambiamento di rapporto veni­
56

---

vano a fuoco più gradualmente, o rimanevano nascosti ai bambini in modo di­
sfunzionale. Dal momento che le famiglie con cui abbiamo lavorato erano co­
stantemente “di passaggio”, nel Capitolo 7 daremo un resoconto della varietà 
dei cambiamenti relazionali che i bambini e i genitori hanno vissuto nel perio­
do in cui li abbiamo conosciuti. In alcuni casi si è trattato di cambiamenti per­
cepiti come positivi, ma alcune nuove relazioni sono state vissute dai genitori 
come un’ulteriore perdita, o dai bambini come un’ulteriore complicazione per 
l’attaccamento e la lealtà. La maggior parte delle famiglie è state vista per un 
periodo compreso da uno a due anni, e abbiamo avuto un follow up su 20 fa­
miglie seguite nel corso di tre anni, in qualche caso di cinque.
All’inizio le madri vivevano tre volte più dei padri per conto proprio a casa 
con i figli. Quattro madri avevano un fidanzato stabile o convivente, tre madri 
avevano reso nota solo successivamente la convivenza omosessuale con una 
donna, due gruppi di genitori che si sono separati vivevano per conto proprio ma 
ciascuno con un figlio, ed una donna era tornata a vivere con la propria madre.
Inizialmente undici padri vivevano per conto proprio e tredici vivevano con 
una compagna senza figli, costringendo così i bambini ad una nuova relazione 
subito dopo la separazione. Quattro padri erano genitori part-time dei figli del 
nuovo partner, introducendo così i propri all’idea di nuove relazioni con fratelli 
acquisiti. Non solo: vedendo il padre in una relazione semi-genitoriale con un al­
tro gruppo di coetanei, i bambini dovevano cambiare l’immagine che avevano di 
lui. Un padre si unì a una seconda famiglia con bambini che aveva avuto mentre 
viveva con il nucleo originario; uno aveva un’esplicita relazione sessuale con 
una donna che lavorava a casa per lui ma con cui non viveva formalmente.
Nel corso dei tre anni, le modalità sono cambiate ulteriormente. Solo tre 
madri hanno continuato a vivere da sole, le altre hanno iniziato una relazione 
stabile con un uomo o un convivente, e due hanno avuto un altro bambino da 
una nuova relazione. In seguito alle nuove relazioni dei padri, sette gruppi di 
bambini avevano acquisito o nuovi fratelli o fratellastri. Dunque, oltre al pro­
cesso di elaborazione dei cambiamenti dovuti alla rottura del nucleo familiare 
originario, tutti i bambini visti nel corso di due anni hanno anche affrontato 
l’esperienza di acquisizione di nuove relazioni da parte di uno o entrambi i 
genitori, ed un terzo ha anche acquisito nuovi fratelli/sorelle o fratellastri/so- 
rellastre con diversi livelli di contatto. L’esperienza della transizione familiare 
quindi ha compreso cambiamenti complessi per un insieme di relazioni, se 
non di attaccamenti a nuovi rapporti, sia con adulti e sia a volte con bambini 
“estranei”. Le preoccupazioni dei bambini sul significato di queste nuove re­
lazioni sono state frequentemente oggetto dei loro colloqui con noi, o delle 
successive interviste con i loro genitori.
57

---

6. Il sostegno della famiglia estesa
Come la distanza o la vicinanza influenzano il modo in cui i genitori si sono 
sentiti legati alle loro famiglie estese, e le hanno considerate una risorsa per se 
stessi o i bambini? Per quei genitori i cui genitori abitavano in un altro paese, il 
modo in cui la famiglia estesa poteva comunque agire come una risorsa era e­
quamente suddiviso tra coloro che continuavano a usare le proprie famiglie in 
modo utile e positivo e coloro che non lo facevano. Metà dei genitori manteneva 
contatti regolari con la famiglia estesa, mediante lunghe telefonate, attraverso le 
visite dei nonni o quando i bambini andavano da loro per le vacanze, separandosi 
dai genitori durante le pause scolastiche più lunghe. La gamma delle relazioni 
emotive tra genitori e nonni variava da calore e positività ad alta ambivalenza. 
Per l’altra metà dei genitori, il contatto con i propri genitori era divenuto molto 
più incerto e non veniva considerato una risorsa.
Le madri raccontavano di forti sentimenti emergenti dalle proprie espe­
rienze negative infantili che venivano risollevate nel contesto delle visite ai 
figli. Tali sentimenti di disagio, come l’essere state criticate da bambine, era­
no spesso amplificati dall’attuale esperienza di essere continuamente criticate 
per il divorzio, o sulla modalità genitoriale attuata; in altri casi le madri rite­
nevano che i nonni non fossero in grado di trattare i propri figli come bambi­
ni. Altre ragioni per non relazionarsi ai genitori comprendevano un’attiva cru­
deltà o trascuratezza nell’infanzia, il mancato riconoscimento da parte della 
madre di un abuso sessuale perpetrato da un parente nell’infanzia, e visioni 
patriarcali da parte dei parenti anziani della famiglia, da cui una figlia, ora 
madre, stava cercando di scappare.
Nel caso in cui i nonni vivevano nello stesso paese, erano considerati come 
una risorsa in misura solo di poco superiore, giacché delle tredici madri e padri 
con i genitori a disposizione solo la metà (sia delle madri sia dei padri) li ha con­
siderati come famiglia a cui potersi rivolgere. Anche più della metà delle persone 
vicine geograficamente e che vedevano regolarmente le proprie madri esprime­
vano sentimenti fortemente ambivalenti nella relazione con la propria madre. I 
padri erano più soliti fare ricorso ai genitori dal momento che sette su nove dei 
padri che avevano la famiglia in un altro paese e nove su tredici uomini i cui ge­
nitori risiedevano nello stesso paese mantenevano contatti di vicinanza con loro.
Per i padri, è stata mostrata una diversa gamma di relazioni intergenerazio­
nali nei loro resoconti sui propri genitori. Più uomini hanno descritto primaria­
mente i rapporti con i genitori come una risorsa o un impegno; un “legame” che 
volevano mantenere. I genitori pertanto venivano chiamati con il termine di 
“genitori” e solo secondariamente di nonni. Ciò può essere un riflesso del fatto 
che gli uomini vanno a trovare spesso i propri genitori da soli, mentre i figli so­
no in affidamento alla madre. Può anche essere un riflesso dell’aspettativa se- 
58

---

condo la quale, come uomini, hanno il compito di prendersi cura dei genitori 
quando anziani, indipendentemente dal loro ruolo di padri. Questa più stretta re­
lazione tra gli uomini e le loro famiglie è stata anche descritta come un fattore 
che contribuiva alle tensioni nella ex coppia coniugale, soprattutto quando la 
moglie considerava che l’alleanza tra il marito e la sua famiglia offriva una vi­
cinanza che in qualche modo la escludeva; o quando pensava sminuisse la sua 
posizione, richiedendole di sottomettersi alle aspettative dei genitori che lei 
stessa non aveva scelto quale sostegno o da cui si sentiva direttamente criticata. 
Questo includeva il sopportare commenti razzisti finemente mascherati all’in­
terno della famiglia, in due casi, e commenti omofobici per due delle tre donne 
che in seguito hanno scelto di vivere una relazione lesbica. Una professionista 
indiana dovette sopportare le pretese di una suocera in casa al prezzo della pro­
pria felicità al di là di ciò che era per lei culturalmente accettabile. Tre donne si 
sono sentite forzate ad una posizione sussidiaria in relazione all’importanza del­
le esigenze dell’attività imprenditoriale familiare, dal momento che il marito era 
entrato come socio nell’impresa di famiglia.
Poiché molti genitori si erano trasferiti da un paese ad un altro o si erano 
sposati con una persona appartenente ad un’altra cultura, eravamo interessate 
a vedere in quale modo loro stessi collegassero l’esperienza di cambiare paese 
o cultura all’aumento di stress e tensioni nel matrimonio. In un terzo delle 
famiglie, i genitori associavano le problematiche all’interno del matrimonio 
alle caratteristiche culturali di provenienza o a quelle della diversa cultura del 
partner. Questo stile includeva qualità quali l’espressività e il 
“temperamento”, lo stile di comunicazione, definizioni di cosa gli uomini e le 
donne si aspettino l’uno dall’altra in relazione ad aspetti specifici di ruolo, 
pratiche culturali come i pasti o il tempo da trascorrere con la famiglia estesa 
o gli amici, cosi come le credenze sull’educazione dei figli. In tre matrimoni 
misti il colore della pelle dei figli era esso stesso divenuto argomento di 
discussione o di commento da parte delle famiglie estese.
In un certo numero di famiglie caratterizzate da violenza, la differenza cul­
turale ha giocato una parte rilevante nelle idee estremamente diverse tra mari­
to e moglie sui ruoli e comportamenti attesi. Per esempio la richiesta culturale 
di onorare il padre e la madre del marito; le credenze di metodi disciplinari 
severi di un uomo cresciuto in una famiglia di emigranti dell’Estremo Oriente; 
la ribellione contro le aspettative gerarchiche e scioviniste nella famiglia di o­
rigine di una donna del Mediterraneo meridionale che si era sentita costretta a 
tollerare simili comportamenti da parte del marito; le richieste religiose che 
prescrivono determinate aspettative di comportamento all’interno del matri­
monio di diverse coppie. Paradossalmente, è stata proprio la qualità delle dif­
ferenze culturali che avevano attratto inizialmente certe coppie a diventare 
successivamente qualcosa da cui hanno cercato di fuggire.
59

---

7. Le tipologie di invii dei bambini
Gli invii dei bambini rientrano in tre principali categorie:
1. i bambini inviati principalmente per essere aiutati ad affrontare i problemi 
derivanti dal conflitto tra genitori;
2. i bambini che avevano sintomi che preoccupavano i genitori, ma non erano 
necessariamente connessi a questioni non affrontate e legate al processo 
del divorzio;
3. i bambini che destavano preoccupazione a scuola.
I conflitti irrisolti tra i genitori includevano visioni opposte e “inconciliabi­
li” sui modi diversi di gestire la quotidianità dei figli; o la convinzione che 
non ci si potesse occupare del figlio perché l’altro genitore era “impossibile”. 
Tali appassionate affermazioni hanno caratterizzato molte delle posizioni ini­
ziali dei genitori. Presentazioni più idiosincratiche includevano la negazione 
da parte del padre che uno dei figli fosse suo, e quindi il desiderio di cessare i 
contatti; l’acuto disordine nell’organizzazione dopo il divorzio a causa di un 
disturbo maniaco-depressivo e del fallimento economico; la dipendenza da al­
col o droghe; e l’attuale preoccupazione su aspetti specifici delle modalità di 
visita quando un genitore si era trasferito fuori dal Regno Unito. Veniva rico­
nosciuta meno esplicitamente, invece, la tristezza estrema delle madri lasciate 
dai partner, spesso accompagnata dall’incapacità di spiegare ai figli cosa stes­
se realmente accadendo. Diversi invii inoltre includevano questioni concer­
nenti i profondi scontri tra i genitori e il nuovo partner in relazione alle moda­
lità di comportamento con i bambini.
7.1. Violenza tra genitori e tra genitori e bambini
1 bambini che sono stati testimoni della violenza reciproca tra genitori 
hanno mostrato diversi sintomi. Si trattava di tredici bambini e sette bambine, 
e due bambine hanno iniziato a ricordare della violenza e dell’abuso un po’ di 
tempo dopo l’iniziale invio. Il comportamento dei maschi includeva terrori 
notturni ed enuresi, timidezza e nervosismo, scontrosità e violenza verso la 
madre, abuso verbale e aggressività verso la madre ed in un caso verso il pa­
dre. In oltre la metà delle famiglie veniva riferito dai genitori che un bambino 
in particolare aveva un calo scolastico anche se i fratelli potevano mostrare di 
mantenere lo stesso buon livello di prima del divorzio. Solo in tre casi l’invio 
era specificamente connesso ad ansie scolastiche per un figlio che andava 
“meno bene” a scuola. Tali preoccupazioni andavano da un “calo di rendi­
mento scolastico” all’espulsione da diverse scuole, prima di giungere alla se­
gnalazione. Le femmine delle stesse famiglie, in cui la violenza costituiva par­
do

---

te delle modalità genitoriali, erano più solite parlare di tristezza che di rabbia, 
e mostravano sintomi psicosomatici o fobici. In nessun caso la bambina ha ri­
ferito di essere stata picchiata dal padre, sebbene i maschi appartenenti alle 
stesse famiglie fossero stati picchiati diverse volte. Abbiamo anche notato che 
le femmine, che non erano state picchiate, più spesso avevano una visione im­
parziale o più imparziale dei padri e riuscivano a mantenere i propri sentimen­
ti positivi su di lui mentre i loro fratelli ne sembravano incapaci.
7.2. In nessun caso in cui i bambini non hanno assistito a violenza 
tra i genitori, il figlio ha colpito o attaccato un genitore
I bambini che hanno assistito a violenze, ma che hanno avuto la possibilità 
di verificare la collaborazione tra i genitori dopo il divorzio, sono stati in gra­
do di parlare dei litigi tra i genitori mentre i genitori erano presenti in stanza 
(durante i colloqui familiari con noi due). Tuttavia, dove vi è stata una violen­
za seguita dalla scomparsa dalla scena del padre, i bambini non hanno voluto 
parlarne in presenza della madre. Abbiamo anche riscontrato che i bambini 
piccoli parlano con maggiore facilità con i genitori presenti nella stanza, men­
tre i bambini sopra i 7 anni preferiscono parlare con un adulto da soli. 
L’impatto a lungo termine della violenza sia sulle donne sia sui bambini viene 
discusso più ampiamente nel Capitolo 6.
7.3. Le preoccupazioni dei bambini
Quali sono le questioni che preoccupano i bambini quando vengono a cono­
scenza della separazione dei genitori e capiscono che le cose non saranno mai 
più uguali? Innanzitutto è importante ricordare che i bambini assimilano i cam­
biamenti in periodi di tempo che variano a seconda dell’età, delle capacità co­
gnitive, del grado di conoscenza che il gruppo dei pari ha della rottura familiare, 
e del grado di chiarezza tra i genitori stessi. I bambini devono dare un senso alle 
visioni divergenti dei genitori sulla motivazione del divorzio, spesso associate a 
storie diverse su chi sia il colpevole. Solitamente vengono date loro solo infor­
mazioni parziali su cosa sta accadendo, e spesso sono riluttanti a chiedere per 
paura di scoprire qualcosa di spaventoso. A volte apprendono solo da ciò che 
vedono, e devono fare le proprie deduzioni riguardo ai litigi e alla infelicità dei 
genitori. I bambini più piccoli, in particolare, spesso non sono in grado di dare 
significato a ciò che vedono accadere poiché non riescono a capire il cambia­
mento familiare. Il divorzio stesso, per esempio, può non voler dire per un bam­
bino che i genitori non vivranno più insieme e molti bambini restano in tale am­
61

---

biguità nonostante la convinzione dei genitori di avere reso chiaro il significato 
degli eventi. Il clima familiare di incertezza spesso conduce i bambini a cercare 
di assumere la direzione delle cose nella propria mente. La credenza di poter te­
nere insieme i genitori è stata espressa da molti bambini dello studio. “Posso 
farli tornare di nuovo insieme - so di poterlo fare - aspetta e vedrai”, è stata 
un’affermazione apertamente asserita da almeno quattro bambini. Sentimenti di 
potere e impotenza si alternano e l’impotenza può estendersi ad altri aspetti del­
la vita. La loro capacità di essere adeguati alla loro età e stadio di sviluppo può 
essere minata dalla preoccupazione per ciò che sta avvenendo a casa.
Le bambine più piccole spesso esprimono il desiderio di tenere le cose insie­
me attraverso un comportamento di cura. Anna aveva 5 anni quando i suoi geni­
tori divorziati la portarono presso la clinica perché preoccupati per le sue diffi­
coltà di adattamento scolastico e per gli effetti che il divorzio aveva avuto si di 
lei. Anna aveva già vissuto diverse transizioni familiari, compresa la morte di 
un’amica intima della madre. Al primo colloquio, si teneva costantemente occu­
pata nella seduta. Si muoveva per la stanza, mettendo in ordine i giochi, versan­
do bicchieri di acqua, cercando di prendersi cura del terapeuta e facendo finta di 
preparare tazze di caffè. Nel seguente brano, Emilia Dowling (ED) esplora i suoi 
vissuti sulla separazione dei genitori.
Anna: Litigano sempre.
ED: Deve essere difficile per te da gestire.
Anna: Non è colpa mia, è colpa loro.
ED: Certo che non è colpa tua. Ma a volte devi aver provato che fosse 
colpa tua.
E più in là:
ED: Da quanto papà e mamma si sono divisi?
Anna: Quindici anni.
ED: Sembra molto tempo.
Anna: No, solo tre mesi. Solo tre mesi.
Ancora oltre:
Anna: Quando non vivono insieme. Quando la mia mamma e il mio papà 
non vivono insieme mi sento turbata.
ED: Come mostri di essere turbata?
Anna: Oggi non sono turbata, o niente di simile. Papà non è più arrabbiato 
con me e cerco di essere sempre buona.
ED: Perché era arrabbiato con te?
Anna: Non è mai arrabbiato con me.
62

---

È stato estremamente difficile per Anna venire a patti con il fatto che i geni­
tori avevano deciso di vivere separatamente e che fosse ancora possibile essere 
amata e apprezzata da entrambi i genitori. Poiché il padre non voleva separarsi, 
la fine del rapporto era stato particolarmente doloroso sia per lui sia per Anna e 
il fratello minore. Secondo la madre, il rapporto era irregolare e scostante e lei 
non era mai in grado di sapere dove l’ex partner si trovasse. Vi erano idee molto 
diverse sull’educazione dei figli e ciò aveva causato considerevoli attriti. Parte 
del lavoro è stato diretto a far emergere tali differenze per consentire alla coppia 
di discuterne, così da permettere loro di concordare una modalità di gestione dei 
figli e riuscire ad evitare il continuo conflitto. Nel tempo ciò permise ad Anna di 
non sentire più di dover essere lei a tenere insieme le cose prendendosi cura di 
tutti.
7.4. Conflitti di lealtà
I bambini possono preoccuparsi di uno o di entrambi i genitori durante la 
separazione e il divorzio, ed una volta che un genitore è andato via di casa la 
loro lealtà su dove collocarsi inevitabilmente diventa conflittuale, come nel 
seguente commento di Bob:
Stavo guardando questo programma “Family matters” [tr. it. “Questioni di fa­
miglia”] e nel 2000 ci saranno circa due milioni e mezzo di genitori che si separe­
ranno e i bambini saranno... potrà essere chiesto loro di scegliere, e quindi po­
trebbero pensare... “Oh io vorrò mamma” e poi potrebbero pensare “oh il mio 
papà penserà ‘non mi amano’” e potrebbero andare dal papà e la madre potreb­
be pensare... E quello che non mi piace òche potrebbero andare dalla madre e 
poi pensare che dovrebbero amare di più papà... O la madre...
Abbiamo constatato che i bambini già a 8 anni sono ben in grado di esprime­
re la loro incertezza sugli effetti che il loro amore verso un genitore ha 
sull’altro. Inoltre possono avere paura di come un genitore si comporta quando 
visitano l’altro genitore, dal momento che il comportamento può essere geloso 
o vendicativo. In questo contesto essi possono nascondere i propri sentimenti e 
le proprie incertezze e adattarsi a ciò che sentono venga loro richiesto. Si trova­
no di fronte al compito di capire ciascun genitore, e di sapere che ciascun geni­
tore fa parte di loro, lottando per integrare gli aspetti molto disparati dei punti di 
vista loro offerti. Tale processo è reso più difficile quando i genitori si squalifi­
cano reciprocamente in modo attivo dinanzi ai bambini, o cercano di farli par­
teggiare a proprio favore. “I miei avvocati hanno detto che tua madre è la donna 
più matta che ha mai visto”, o “solo tuo padre può essere tanto stupido da pen­
sare di mettere un bambino in una situazione rischiosa e farla franca”.
63

---

7.5. Preoccupazioni per i genitori
Quando gli stessi genitori non riescono ad affrontare bene la situazione 
non sono sempre in grado di distinguere i bisogni dei figli dai propri. Non rie­
scono nemmeno a fornire dei modelli di modalità di comportamento da imita­
re. Questo avviene soprattutto quando i genitori hanno adottato strategie basa­
te su una tensione molto alta in cui è accettata anche la violenza, oppure stra­
tegie basate sulla soppressione di qualsiasi discussione circa ciò che sta acca­
dendo. Quando i genitori litigano apertamente e cercano di trovare la migliore 
soluzione per i figli, questi sono in grado di immaginare come le loro vite do­
vranno d’ora innanzi essere divise. Tuttavia, le loro teste possono essere affol­
late da argomentazioni e ragionamenti “logici”, e ciascuna argomentazione 
può sembrare “ragionevole” di diritto ma impossibile da gestire se confrontata 
all’altra (la stessa esperienza si può verificare nel processo di mediazione del­
le divergenze se le figure professionali si vivono come divise tra le correnti di 
“giustizia” quando ciascun genitore descrive la propria posizione). In tali cir­
costanze i bambini possono sviluppare una varietà di espedienti protettivi atti 
a mantenere un luogo sicuro nelle loro menti (testa, immaginazione, vite). 
Possono mettersi a sognare ad occhi aperti, possono rifugiarsi nei videoga­
mes, passare ore davanti a programmi televisivi o cassette, essere sovra-attivi 
(da distinguersi dall’iperattività, in quanto definizione connotata diagnostica­
mene), come anche il prendersi cura di famiglie immaginarie o di amici.
Nei capitoli che seguono descriveremo un po’ del lavoro svolto con i geni­
tori e i bambini, e poi metteremo in relazione il nostro lavoro presso la clinica 
al lavoro in classe e nel contesto dei centri di cura di salute primaria.
64

---

4. Lavorare con i genitori e i figli: 
un focus sui genitori
Quando la famiglia inizia ad essere coinvolta nell’esperienza della separa­
zione e del cambiamento, ogni persona dalla sua diversa posizione e ruolo vi­
ve uno stato di stress individuale, oltre allo stress collettivo che influenza tutti. 
Nel riconoscere i diversi stati di stress che hanno condotto a storie differenti 
abbiamo trovato utile lavorare con i singoli membri della famiglia così come 
con diverse combinazioni di relazioni familiari. Lo scopo centrale è rimasto 
quello di aiutare i genitori ad avanzare con le loro relazioni in cambiamento 
secondo modalità che prendessero in positiva considerazione il punto di vista 
dei bambini. Tuttavia, consentire ai singoli di raccontare dal proprio punto di 
vista la storia che ha portato alla situazione attuale, senza la manipolazione 
dovuta alla presenza di altri membri della famiglia, è divenuta una parte es­
senziale del nostro modo di lavorare. Nei casi in cui nel divorzio fossero im­
plicate altre relazioni sessuali questo processo ha sempre incluso una serie di 
domande su “quanto dovrei dire/dovremmo dire ai bambini”; ma simili preoc­
cupazioni sui confini genitore/figlio sono emerse anche in relazione a questio­
ni quali violenza, insoddisfazione sessuale, e preoccupazioni come debiti o 
una malattia mentale, dalle quali i genitori sentono che i bambini dovrebbero 
essere protetti. Quando i bambini sono invischiati nelle liti tra genitori e in 
questioni di lealtà si è anche dimostrato utile vederli con un genitore in parti­
colare, per liberarli da alcune delle storie conflittuali in cui erano stati cattura­
ti, o per ampliare l’informazione da cui avevano tratto deduzioni errate che 
causavano loro inutili ansie.
Come discusso nel Capitolo 1, il divorzio e il riordino familiare sono ac­
compagnati da molti altri cambiamenti familiari che influenzano sia i genitori 
sia i bambini. 1 cambiamenti esterni che sono sentiti come delle perdite dai 
bambini - il cambiare casa e in taluni casi scuola e vicinato - possono essere 
vissuti come un sollievo dai genitori che hanno capito che ciò che stanno cer­
cando è un cambiamento di vita. Possono in tal modo non riuscire a ricono-. 
65

---

scere gli effetti che queste perdite hanno sui figli. Per i genitori che non hanno 
ricercato un cambiamento, le transizioni possono essere vissute come perdite 
secondo modalità che riverberano l’esperienza dei bambini, così che il genito­
re è scarsamente equipaggiato per aiutare i bambini ad affrontare i cambia­
menti da cui egli stesso si sente oppresso.
Come terapeuti familiari, solitamente consideriamo la famiglia l’unità pri­
maria del nostro lavoro, ma guardiamo anche al più ampio contesto sociale in 
cui ciascun membro è coinvolto e ci relazioniamo ad esso nei casi in cui la 
famiglia lo consideri utile. All’interno della famiglia stessa ci focalizziamo 
sulle relazioni tra i diversi membri cercando di trovare i modi per aiutare a 
migliorare la comunicazione. È divenuto evidente nel nostro primo lavoro con 
le famiglie in transizione, che dopo la decisione del genitore di separarsi è 
molto difficile che venga prestato ascolto alle voci dei bambini e alle diverse 
prospettive dei figli sui processi che si stanno verificando. È divenuto anche 
evidente che i bambini erano spesso in un legame di lealtà con entrambi i ge­
nitori, e con le diverse storie loro riferite sui processi che hanno portato alla 
separazione e sulla separazione e il divorzio stessi. Ciò ha reso difficile ai 
bambini parlare della propria ansia e delle proprie preoccupazioni emergenti 
dall’esperienza della separazione dei genitori in presenza di uno o entrambi i 
genitori. Nel corso del progetto pertanto abbiamo sviluppato modalità di lavo­
ro che coinvolgessero tutte le relazioni familiari secondo diverse combinazio­
ni. Ciò ha consentito di far emergere descrizioni molto diverse su cosa stesse 
accadendo e sugli effetti del comportamento di una persona sull’altra. In par­
ticolare è stato possibile dare ascolto alle voci dei bambini e indurre così i ge­
nitori a cambiare le modalità di visita e accudimento programmate. Il lavoro 
con i bambini verrà descritto dettagliatamente nel Capitolo 5. In questo capi­
tolo trattiamo del lavoro con i genitori e con tutta la famiglia.
Considerato che gli adulti, in un momento in cui essi stessi sono sotto un 
grave stato di stress, devono prendere delle decisioni che hanno effetti sia a bre­
ve sia a lungo termine, abbiamo voluto tenere presenti quelli che la ricerca ha 
individuato come fattori protettivi per i bambini e abbiamo cercato di far sì che 
si realizzassero ove possibile. Ciò ci ha portato a formulare delle domande sia ai 
genitori sia ai figli sui cambiamenti nella vita familiare, in modo più formale, 
mediante un colloquio di ricerca, e in modo più informale nel corso del lavoro. 
Studi sia statunitensi sia australiani, così come inglesi, hanno mostrato che a 
breve termine i bambini di divorziati mostrano più difficoltà a scuola, hanno 
maggiori problemi di salute, tra cui una gamma di problemi psicosomatici, ed 
hanno un’immagine di sé più negativa e una bassa autostima. Nell’esaminare le 
risposte dei genitori e dei bambini alle domande relative all’immagine di sé, alla 
famiglia e alla quotidianità, abbiamo potuto quindi esplorare in dettaglio i cam­
biamenti. Per esempio: che differenze notano sia i bambini sia i genitori nella 
66

---

famiglia durante le transizioni, e che cosa ciascuno pensa di esse? A quale geni­
tore il bambino è stato più vicino quotidianamente e quale genitore vede ora 
meno frequentemente? Le visite sono state programmate prendendo in conside­
razione l’attaccamento del bambino a entrambi i genitori e non soltanto la vi­
sione di ciò che il genitore ritiene “giusto”? Da quali rapporti con la famiglia al­
largata sarà ora escluso, e quali disposizioni sono state prese per impedire che il 
bambino perda i contatti con i nonni, gli zii e le zie? L’esplorazione verte sul 
precedente “equilibrio” della vita del bambino e su come ora essa sia cambiata e 
continuerà a cambiare. I genitori hanno inoltre bisogno di essere aiutati a consi­
derare come i molteplici adattamenti richiesti al bambino possano impedirgli 
per un certo periodo altre acquisizioni o apprendimenti. In molti casi è stato im­
portante entrare in contatto con le scuole dei bambini.
1. L’orientamento del lavoro dalla parte dei bambini
Le condizioni che aiutano i bambini ad affrontare in modo positivo questa 
particolare transizione di vita sono le seguenti (v. Capitolo 2):
• 
quando i bambini mantengono un buon rapporto con entrambi i genitori gli 
effetti negativi del divorzio sono mitigati;
• 
la continuazione del conflitto tra genitori dopo il divorzio ha un effetto ne­
gativo sui bambini. È probabile che un lavoro che possa portare un cam­
biamento nella riduzione del conflitto e nella diminuzione del coinvolgi­
mento dei bambini nel conflitto sia utile per il benessere a breve termine 
del bambino e per il suo sviluppo ed auto-stima a lungo termine;
• 
quando i bambini sono aiutati a parlare apertamente dei processi relativi al 
cambiamento che influenza la loro vita è più probabile che sviluppino delle 
strategie personali per farvi fronte. Ciò è da considerarsi uno dei principali 
fattori che contribuiscono alla resilienza nella fanciullezza.
1.1. Una storia familiare a cui entrambi i genitori contribuiscono
Nel contesto della nostra esperienza in merito all’ascolto di racconti radi­
calmente diversi e spesso contrastanti che i genitori riferiscono in relazione al 
proprio matrimonio e convivenza, abbiamo riscontrato che aiutare i genitori a 
fornire una narrazione, per quanto breve, in cui vi sia una trama narrativa po­
sitiva sulla vita familiare prima della decisione della separazione, può consi­
derarsi un modo per aiutare il bambino a riconoscere che due trame narrative 
possono coesistere senza che egli debba allearsi con uno dei due genitori.
67

---

Questi racconti dovrebbero includere delle idee su come mamma e papà si sia­
no messi insieme e si siano amati, ma anche come le persone cambino nel 
corso della vita. Ciò può comprendere idee sull’incertezza dell’uomo, così 
come sull’importanza di diversi tipi di amore e una distinzione tra l’amore dei 
genitori e l’amore di una coppia.
1.2. Liberare i bambini dal senso personale di colpa
Questo argomento verrà discusso in modo più approfondito nel prossimo 
capitolo dal punto di vista dei bambini. Nel lavoro con i genitori debbono es­
sere effettuate delle continue distinzioni tra ciò che dichiarano, vale a dire la 
consapevolezza che i bambini non debbano essere incolpati, e altri messaggi 
di rabbia, di rimprovero e talvolta di accuse dirette che portano il bambino a 
sentirsi colpevole della situazione del genitore.
1.3. Costruire nuovi modelli relazionali tra genitori e figli
Parlando insieme con genitori e figli, i genitori spesso hanno dovuto ap­
prendere dai loro bambini quanto ora fosse diversa la loro vita. Ciò può signi­
ficare che un genitore viene sfidato a pensare a questioni a cui precedente­
mente non aveva rivolto attenzione, e a parlare con i propri figli di cosa pen­
sano di queste questioni e rispondere loro.
1.4. Come abbiamo lavorato
Molti dei genitori inviati stavano già vivendo separatamente, così abbiamo 
iniziato con l’invitare il genitore con cui il/i bambino/i conviveva (solitamente 
la madre), e poi abbiamo chiesto il permesso di contattare il genitore non con­
vivente. A meno che il genitore non fosse scomparso, abbiamo sempre affer­
mato che il nostro lavoro era nell’interesse primario del bambino, e che quin­
di, ove possibile, era fondamentale parlare con entrambi i genitori; abbiamo 
ottenuto il permesso di contattare l’altro genitore nel primo incontro. Ciascun 
genitore veniva visto da solo in almeno due occasioni così che le rispettive 
storie sulla rottura del matrimonio e il rispettivo punto di vista potessero esse­
re compresi il più pienamente possibile da una di noi, con un riconoscimento 
di tutte le possibili differenze offerte dalle due versioni.
Per molti padri è stata la prima opportunità di raccontare la propria storia. I 
bambini sono stati solitamente visti almeno due volte senza i genitori, da soli 
68

---

o con i fratelli o sorelle. Poi abbiamo lavorato su combinazioni successive, di­
scutendo e scambiando differenze di vedute riguardo a ciò che stava accaden­
do e sollevando questioni alla famiglia da chiarire o esplorare ulteriormente. 
Abbiamo visto madre e padre,insieme ogni qual volta ciò è stato possibile e 
ciascun genitore con i bambini. In qualche occasione abbiamo visto tutta la 
famiglia per far emergere le differenze che erano state precedentemente na­
scoste ma che stavano contribuendo a confondere i bambini.
Nonostante i disaccordi con l’ex partner, i genitori solitamente manteneva­
no la volontà di aiutare i bambini secondo linee concordi. Tuttavia, l’espe­
rienza ci ha insegnato che subito dopo la separazione o il divorzio, quando i 
sentimenti continuano a correre più veloci delle voci della ragione, c’è un 
conflitto tra i bisogni personali del genitore e la sua capacità di pensare ai bi­
sogni dei bambini. Ripristinare l’equilibro e aiutare i genitori a prestare atten­
zione ai bisogni dei bambini diviene l’aspetto centrale del lavoro terapeutico. 
Elaborare il lutto della precedente famiglia (“la famiglia come era”) è qualco­
sa cui spesso i bambini sono in grado di dare voce, voce che però o i genitori 
non desiderano ascoltare, o dalla quale essi stessi si difendono perché consta­
tano che anche per loro le perdite sono troppo dolorose. Assumere la diversa 
posizione di co-genitore, e non più di amante o anche compagno, è sia com­
plesso sia fonte di forte stress, e ci vuole tempo. Abbiamo constatato di aver 
sottostimato il tempo necessario al lavoro terapeutico. Il numero di sedute in­
dispensabile alle famiglie per acquisire dei cambiamenti di posizione che le 
soddisfacesse variava da sei sedute a tre anni di incontri mensili.
2. Ambiguità nelle relazioni di coppia dopo la separazione
Nel pensare alle ambiguità delle relazioni tra le coppie precedentemente 
sposate o conviventi, e che stanno ora cercando di continuare una relazione 
co-genitoriale, abbiamo trovato importante cercare di capire come ciascuna 
persona cerchi di dare un senso alle immagini interne della famiglia che si sta 
lasciando alle spalle. Ciascun partner ha in testa un’idea della sua “famiglia”. 
Vi possono essere degli aspetti chiave della vita familiare - quando la fami­
glia andava bene - che sia gli adulti sia i bambini possono trovare importante 
identificare come tuttora parte del proprio Sé “nucleare”, come qualcosa che 
vogliono riconoscere e incorporare (Gorell Barnes, 1991). A volte ciò signifi­
ca esprimere apertamente il dispiacere di fronte alla fine del matrimonio e dire 
arrivederci all’intimità della vita familiare. Betty, per esempio, ha pianto per 
l’assenza della condivisione quotidiana, “mi manca moltissimo, e mi manca 
quando leggo i giornali. Voglio dire, è come una perdita, penso, oh questo di­
vertirebbe Philip”.
69

---

A volte, tuttavia, un genitore può restare legato a un’immagine negativa 
dell’altro e della relazione con lui. Se si aggrappa solo alle cose negative, ciò 
andrà probabilmente a discapito di qualsiasi futura relazione che il bambino 
potrà avere con l’altro genitore, così come del modo in cui il bambino penserà 
a quel genitore come una parte di sé (vedi Capitolo 7 per un approfondimen­
to). In tali circostanze abbiamo trovato importante aiutare i genitori che stanno 
divorziando a parlare delle immagini negative reciproche e di trovare delle 
immagini positive che le controbilancino. Il bambino è così più libero di man­
tenere la propria relazione con l’altro genitore secondo il nuovo assetto orga­
nizzativo della famiglia piuttosto che essere messo nella posizione di difende­
re un genitore alla presenza dell’altro. Abbiamo constatato che per liberare le 
coppie con una lunga storia di alta conflittualità dai continui pattern di compe­
tizione genitoriale - che implica la squalifica dell’altro genitore - è necessario 
verbalizzare il dispiacere per gli errori commessi e le cose che sono state sba­
gliate e il riconoscimento che una volta le cose andavano bene.
Azzardiamo l’ipotesi che debba esservi una reciprocità di scopi nella cop­
pia genitoriale, per quanto minima, perché si possa nel tempo condividere la 
funzione genitoriale in modo positivo. Bisogna spostare l’attenzione dalla 
convinzione di ciascun genitore di essere nella ragione, alla condivisione di 
interesse e buone intenzioni per il bene dei bambini. Usare “l’interesse prima­
rio” del bambino, un principio incorporato nel Children Act del 1989 come 
focus della discussione, ha spesso aiutato i genitori a spostarsi da una posizio­
ne auto-centrata ad una più focalizzata sui bambini.
Dopo una separazione vi è spesso un periodo in cui ogni genitore agisce 
ancora come se l’altro fosse lo stesso, come se il bambino fosse lo stesso, co­
me se egli stesso non fosse cambiato. Tuttavia ciascun genitore riformula len­
tamente i propri principi, ricostruisce la propria rete di amicizie e di sostegno, 
e inizia a seguire percorsi che sono integralmente diversi dalla persona che era 
quando viveva insieme all’altro genitore. Queste differenze aumentano e si 
amplificano, e possono diventare sempre più divergenti quando ciascun geni­
tore conquista il proprio posto nel mondo e ritrova la propria strada. Quando 
le coppie cambiano, sono spesso sorprese di constatare quanto sia diventato 
diverso “l’altro”. Questa esperienza sarà in una certa misura vera anche per i 
bambini, sebbene per alcuni i cambiamenti possono essere molto più estremi 
che per altri.
3. La relazione dei genitori con i figli
La relazione tra genitori e figli è di somma importanza per la nuova identi­
tà individuale degli adulti dopo la rottura coniugale. I genitori si scoprono do- 
70

---

lotosamente vulnerabili agli occhi dei figli. Le osservazioni dei bambini sul 
loro comportamento e sulle loro abitudini di vita quotidiana possono compe­
netrarsi nella loro auto-stima con una sensibilità non metabolizzata. Il dolore e 
le lotte che seguono la separazione e il divorzio nelle relazioni a lungo termi­
ne che coinvolgono i bambini si oppongono alla cooperazione a livelli com­
plessi. Litigi relativi ai soldi e ai bambini possono spesso essere delle difese 
contro i dolorosi sentimenti di perdita, e l’organizzazione giornaliera della 
“cura dei figli” può non essere separabile per molti anni dall’organizzazione 
incompleta della coppia. Raramente un sistema di negoziazioni riguardanti i 
soldi, i beni e i bambini non viene influenzato dalle ineguaglianze vissute da 
entrambi. Un senso di ingiustizia può opporsi all’uguaglianza emotiva richie­
sta per un buon funzionamento della condivisione genitoriale. Come disse dei 
propri aspri litigi tre anni dopo il divorzio una coppia il cui matrimonio era 
stato caratterizzato sia da passione sia da violenza:
Don: Se vengo coinvolto a pensare insieme a Jane su come gestire l'or­
ganizzazione di Bob, potrebbe capitare qualcosa di inopportuno. Potrebbe 
avere delle ripercussioni che ci ritrascinerebbero nel fango.
Jane: Non ci è diffìcile far delle cose per l’altro... Divento confusa e inizio 
ad andare in pezzi. So che avrei dovuto farlo anni fa... Don mi piace molto di 
più ora e questo lo rende più facile. È stato molto difficile chiudere con lui. Mi 
sento tuttora molto legata a lui. Non c'è mai stato un periodo in cui ho detto “è 
fatta, è finita” sono ancora confusa quando lo vedo e trascorro del tempo con 
lui.
Don: Tra noi si frappone molto velocemente una nebbia corrosiva... è la 
mancanza di informazione istintiva che rende tutto difficile. Quando stai in­
sieme e attraversi un brutto momento... ci sono comunque dei vantaggi... una 
specie di codice comunicativo... che si costituisce e consente di capire le co­
se e creare delle modalità di risolverle. Se ti separi ma continui con i bambini 
non hai più quei codici istintivi. Le persone stanno vivendo delle esperienze 
altrove e i codici sono cambiati.
È anche difficile per i genitori comprendere come gli stessi bambini possa­
no cambiare le loro idee sui genitori e su se stessi. Per esempio, Linda, 11 an­
ni, dopo anni in affido congiunto, stava iniziando a voler trascorrere più tem­
po con la madre. La madre era più vicina alle preoccupazioni della figlia un­
dicenne e piaceva loro andare a fare shopping e svolgere insieme altre attività. 
Ciò causò molto risentimento nel padre che trovò molto difficile rinunciare a 
un po’ del suo tempo con Linda.
71

---

4. Migliorare la comunicazione tra genitori e figli
I bambini dello Studio Exeter (Cockett e Tripp, 1994) hanno riferito che 
talvolta hanno dovuto smettere di raccontare al genitore come si erano diverti­
ti con l’altro, o che un genitore ha loro chiesto di tenere l’ex partner all’oscuro 
di un qualcosa che avveniva nel contesto delle visite. Solo uno su cinque 
bambini riferiva di essere in grado di parlare liberamente di un genitore alla 
presenza dell’altro. Molti non si sentivano liberi di parlare del divorzio e dei 
cambiamenti della vita familiare. Lo studio sui giovani adulti cresciuti in fa­
miglie ricostituite precedentemente riferito (Gorell Barnes et al., 1998) ha 
mostrato che anche nella vita adulta sono stati mantenuti alti gradi di silenzio. 
Molti dei soggetti affermavano che tuttora consideravano un tabù parlare “del­
l’altro genitore”. Come disse una giovane donna la cui madre era andata via: 
“Dovevo chiedere le cose a mio padre, e non immaginavo che se gli avessi 
chiesto qualcosa che la riguardasse [la madre], avrebbe coperto l’argomento, 
non ne avrebbe parlato. O si sarebbe molto alterato con me, riesco a immagi­
nare che si sarebbe molto arrabbiato”. Un’altra giovane donna, per la quale il 
conflitto genitoriale non era mai cessato vent’anni dopo il divorzio, disse: “... 
Credo che un genitore non debba mai dimenticare che un figlio ha due genito­
ri, i genitori naturali. Mia madre ha completamente tagliato mio padre fuori 
dalla sua vita e ho sentito che voleva che io facessi lo stesso, ma erano ancora 
mia madre e mio padre”.
E ben noto che la rabbia rende la comunicazione difficile, e, nel Capitolo 
6, discuteremo di alcuni degli effetti della rabbia e della violenza sui bambini 
e il modo in cui tentiamo di lavorare con queste forti emozioni. Tuttavia, ab­
biamo constatato che non sono solo le emozioni proprie dell’alta conflittualità 
a rendere difficile la comunicazione, ma anche l’emozione che è sepolta e che 
porta al silenzio, il negare che la separazione stia avvenendo o il cancellare il 
ricordo di un genitore che è andato via smettendo di parlarne nelle conversa­
zioni giornaliere. Una funzione chiave del colloquio terapeutico può essere 
quella di sfidare tali silenzi, e aiutare il genitore convivente a far sì che sia 
permesso e possibile per il genitore che è andato via avere un posto legittimo 
nelle menti dei figli.
Inizialmente, una mancanza di chiarezza sulla natura dell’organizzazione 
genitoriale legata all’incertezza dei genitori stessi sulla fine o meno del ma­
trimonio caratterizza diverse vite dei bambini del nostro studio. I bambini ma­
nifestavano la loro preoccupazione con il fallimento scolastico. Un genitore 
che è stato lasciato, o che pensa di essere stato ingannato e che sta soffrendo 
profondamente, può preferire lasciare le cose non chiare ai bambini nella spe­
ranza che l’equilibrio del matrimonio ritorni come prima. Come disse una 
madre, Gita, che stava cercando di dare senso al fatto che il marito se ne fosse 
72

---

andato con un’altra donna, continuando contemporaneamente a condurre 
quella che per i figli era una “normale vita familiare”:
Mi sto ancora aggrappando a una bolla che è scoppiata tanto tempo fa... 
Non posso continuare con questo tipo di abuso... in Occidente ci sono rotture 
familiari ma in Oriente sopportiamo per anni l’inganno... ventanni fa saremmo 
giunti a un accordo, la donna fa le sue cose, l’uomo fa, la donna inganna, 
l’uomo lo sa, gli uomini ingannano ma non lo fanno sapere alle loro donne... 
ma rimangono insieme perché la famiglia è la cosa più importante... e adesso 
questo non è più possibile.
In quattro famiglie del nostro gruppo la natura della relazione tra un padre 
e una madre in separazione è rimasta confusa per diversi anni. L’assenza di 
una spiegazione su ciò che stava accadendo ha portato i bambini a sviluppare 
un desiderio di “non pensare”, perché pensare può portare a fare domande e 
fare domande o manifestare aperta curiosità sulle discrepanze nei pattern fa­
miliari quotidiani è percepito come troppo minaccioso per una stabilità preca­
ria. Potrebbe anche portare il bambino a negare ciò cui ha assistito e, nel tem­
po, portarlo ad assumere comportamenti bizzarri fuori o dentro casa.
In questa situazione un bambino non solo può preoccuparsi del significato 
o dell’assenza di spiegazione, ma anche di un genitore che vede infelice.
Betty racconta come Simon, suo figlio, fosse sempre guardingo e la se­
guisse ovunque. “Una volta mi ha detto: 'Sai che a volte sono preoccupato 
che tu non abbia avuto una vita molto bella, mamma’, e lo devo rassicurare”. 
Tuttavia, la sua riluttanza a chiarire la situazione la porta a risposte parziali...: 
"Devo dirgli: 'guarda siamo molto fortunati, abbiamo una casa e abbiamo soldi 
a sufficienza e vediamo papà due volte a settimana, anche se non vive più 
con noi’... So che lo turba e turba anche me vedermi infelice”.
Lavorando con i Darnley abbiamo deciso di vedere ciascun genitore sepa­
ratamente, Simon da solo e poi Philip e Betty insieme. Nel condividere il di­
spiacere per la fine effettiva del loro matrimonio, compreso il fatto che Philip 
vivesse con un’altra donna, si sentirono liberi di parlare apertamente a Simon 
che a sua volta divenne in grado di esprimere più apertamente la sua rabbia 
verso il padre. Il padre affrontò il fatto che: “non avevi veramente capito che io 
abitavo da un’altra parte finché non sei venuto qui” e ci disse che “desiderava 
che Betty ed io fossimo stati più diretti con lui... perché lo avrebbe aiutato ad 
accettarlo, e credo che abbia perfettamente ragione. Penso che entrambi cre­
devamo di rendergli la vita più facile nel non coinvolgerlo affatto e invece gli 
stavamo rendendo le cose più difficili.
Nella famiglia McGuire, l’assenza del padre era un argomento tabù perché 
Mary, la madre del ragazzo, era molto arrabbiata per il fatto di essere stata la­
73

---

sciata a causa di un’altra donna. Il figlio maggiore Tony si comportava con la 
madre come se volesse punirla per aver “buttato fuori papà”. Mary temeva 
che potesse anche iniziare ad agire come il padre. Sono state tenute quattro 
sedute con i ragazzi da soli e un uguale numero di sedute individuali con 
Mary, cosi come diverse sedute congiunte di Mary con i ragazzi. Negli incon­
tri individuali Mary è stata incoraggiata a compilare un elenco degli aspetti 
della vita con Sean, il padre dei ragazzi, che erano stati per lei positivi. Le 
venne chiesto di scrivere quelli che avrebbe voluto condividere con i ragazzi. 
Le venne chiesto se avesse voglia di firmare l’elenco e di confermarlo prima 
di incontrare i figli per condividere i suoi ricordi più positivi.
Avendo stabilito delle buone immagini di Sean nella propria mente, Mary 
era più propensa a condividerle rispetto a prima. Disse ai ragazzi che non era 
solo cattivo, e ricordò loro di come era solito farla ridere: “era bravo a raccon­
tare le barzellette. Ricordate alcune barzellette che era solito raccontare?”. I 
ragazzi dissero che le ricordavano e condivisero delle barzellette. Mary conti­
nuò: era simpatico se non beveva e non si drogava. A volte mi aiutava nei la­
vori domestici...”. Esplorammo se i ragazzi capissero le droghe e gli effetti 
che potevano avere e Mary fece una distinzione tra Sean e l’effetto delle dro­
ghe sul suo comportamento. Non era più carino e premuroso e servizievole ed 
amorevole... perché prendeva tutte quelle droghe”.
In una seduta familiare due mesi dopo, Tony propose volontariamente di 
dare alla madre un certificato di buona madre dicendole solennemente: “Sei 
una buona mamma, hai cresciuto due ragazzi che ti amano e hai fatto un buon 
lavoro”. Il lavoro a scuola di Tony era migliorato ed era diventato tra i primi 
della classe. Crediamo che il fatto di avere iniziato a parlare delle cose buone 
che il padre aveva fatto agli inizi del rapporto gli abbia consentito di preoccu­
parsi di meno di che tipo di uomo potesse egli stesso diventare, così come di 
avere più chiaro perché la madre avesse scelto loro padre quale partner.
5. Colloqui familiari
Abbiamo utilizzato colloqui familiari alla presenza di entrambi i genitori in 
stanza con i figli in tre principali modalità.
5.1. Riconoscere la tristezza dovuta alla rottura della relazione dei 
genitori e la dissoluzione della precedente vita familiare
Questa modalità è stata impiegata per aiutare i genitori a spiegare ai figli 
che l’organizzazione della vita sarebbe cambiata. Ove possibile è stata ac­
compagnata dal riconoscimento degli aspetti positivi del futuro, dall’ac­
74

---

cettazione che un matrimonio che non funzionava ora è terminato, facendo in 
modo che i genitori spiegassero ai figli che avrebbero avuto d’ora in poi dei 
buoni rapporti con ciascun genitore. Nel brano che segue una coppia lotta con 
la difficoltà di spiegare con chiarezza ai propri figli ciò che stava accadendo.
La madre comincia chiedendo al figlio minore: “lo sai di mamma e papà? 
Abbiamo parlato la scorsa settimana, quando papà non c’era, ho spiegato tutto, 
ho detto che papà potrebbe trasferirsi molto presto e noi saremmo rimasti a ca­
sa. Rimarresti con mamma e vedrai papà nei fine settimana e quanto possibile. 
Non te l’ho detto?”. Il figlio nega di aver sentito e indica che non desidera sape­
re. Il padre parla vivacemente della comunicazione condivisa ma diventa più 
delicato quando esprime lo sforzo che ha comportato la decisione di andare via. 
“Ho parlato a tutti loro delle difficoltà che mamma e papà hanno avuto e del fat­
to che me ne sarei andato via per un po’ di tempo nel prossimo futuro, e che 
me ne sarei andato perché sentivamo che sarebbe stato meglio avere meno li­
tigi e meno tensione come sarebbe invece accaduto rimanendo a casa”.
I bambini hanno mostrato di avere diversa comprensione di ciò che stava 
accadendo e il figlio maggiore ha assunto un approccio pratico: “Molte persone 
in Gran Bretagna divorziano, così, se non andate bene insieme, credo, vivrete 
divisi”. Noi [terapeuti ] mettiamo in luce: “sembra un po’ difficile per Dave [il più 
piccolo] capire che mamma e papà sono giunti alla decisione di non vivere più 
insieme come una famiglia. Sembra che manchi una parte...” e la madre conti­
nua: “Credo che ciò che manca sia che avremmo dovuto veramente sederci, io 
e Henry con i bambini e spiegare loro tutto, ma penso che siccome io ho avuto 
sempre più... ho parlato sempre di più e ho avuto più coraggio”. Poi Henry in­
terrompe bruscamente: “Non voglio andare via di casa perché non voglio allon­
tanarmi dai bambini. Voglio andare via perché non vado d’accordo con mamma 
e sembra che litighiamo ogni volta che parliamo, ma voglio anche rimanere a 
casa perché voglio stare con voi ragazzi... Ora credo che in generale, e ne ho 
parlato con mamma, sarebbe meglio se andassi via perché penso che ridurre le 
tensioni, ridurre i litigi renderebbe tutti più felici”.
5.2. Spiegare l’organizzazione per continuare l’accudimento
Un secondo scopo dei colloqui familiari è assicurarsi che entrambi i geni­
tori spieghino ai bambini le modalità che verranno prese al fine di continuare 
entrambi a prendersi cura di loro, così come la natura esatta delle visite e co­
me siano state pianificate nel lungo periodo per il genitore non convivente. 
Questi colloqui sono molto focalizzati e si rivolgono a ciò che ciascun genito­
re o bambino ha detto in relazione agli aspetti controversi dell’organizzazione 
di vita dopo il divorzio, così come sono stati fino ad ora compresi. Facilitiamo 
75

---

l’ascolto dei reciproci punti di vista che solitamente sono diversi se non oppo­
sti. Lo scopo è un accordo negoziato e molto concreto concernente i bambini, 
con la consapevolezza del carico emotivo legato ai piccoli dettagli relativi al­
l’organizzazione familiare e dei potenti significati personali che possono con­
tenere.
Il numero dei colloqui di questo tipo può aumentare quando le modalità di 
visita sono varie, o perché il bambino desidera trascorrere più tempo con un 
genitore o perché uno dei genitori vive l’organizzazione delle visite come in­
giusta e i bambini vengono coinvolti in litigi protratti. Con il progredire del 
progetto abbiamo visto delle famiglie che erano separate da diversi anni, ma 
che erano ancora in costante disaccordo riguardo alle modalità di visita. I litigi 
conseguenti hanno portato i bambini ad avere difficoltà a pensare e ad ap­
prendere a scuola. Le discussioni spesso si focalizzavano sui più piccoli detta­
gli, diari alla mano, con l’orario concordato in modo preciso riportato di fron­
te ai bambini, così che questi non si sentissero responsabili per qualsiasi even­
tuale cambiamento nelle settimane o mesi successivi. Abbiamo riscontrato che 
la cornice più utile in queste negoziazioni era sottolineare che, secondo noi, 
ciascun genitore cercava veramente di fare il meglio per realizzare ciò che ri­
teneva essere il desiderio del figlio, e insieme riconoscere che entrambe le 
parti avrebbero cercato un compromesso.
5.3. Affrontare la questione delle visite
Il terzo obiettivo principale dei colloqui con l’intera famiglia è stato quello 
di risolvere la questione delle visite con tutta la carica di emozioni coinvolte. 1 
problemi potevano essere legati sia ai sentimenti irrisolti tra i genitori sia a 
motivi economici connessi al mantenimento dei bambini. Alcuni di questi col­
loqui si sono svolti molti anni dopo i provvedimenti legali. Diversamente dal­
la famiglia unita, molti dei punti di vista venivano espressi, riflettevano le dif­
ferenze chiave che avevano portato i genitori a non essere più in grado di vi­
vere insieme. Precursore essenziale per poter portare entrambi i genitori in ta­
le incontro è stato l’aver condotto dei colloqui individuali con ciascun adulto. 
Gli incontri individuali hanno anche permesso al terapeuta di predire dove vi 
potessero essere dei punti di infiammabilità. Avendo avuto la possibilità di 
capire i significati individuali investiti da ciascun genitore sul figlio, abbiamo 
sperato di creare una base sicura per ciascun adulto, così come per i bambini. 
In questo contesto i bambini sanno che non devono svolgere il compito di 
“gestire” i litigi. Ci siamo assunti noi la responsabilità di ridirezionare la sedu­
ta in una cornice più utile, quando i litigi si animavano o erano di ostacolo. 
Secondo il nostro punto di vista, a volte, può esserci bisogno che sia presente 
76

---

l’originale intimo sistema sociale in cui si sono sviluppati i disaccordi, la fa­
miglia originaria, per permettere di rivivere i disaccordi, per decostruirli, at­
tribuire loro nuovi significati ed associazioni e come risultato cambiarli.
Nel brano che segue, due bambini di 7 e 6 anni parlano della loro angoscia 
di vedere il padre, che pensano beva troppo. La presenza della madre dà loro 
fiducia nell’affrontare un problema che avevano precedentemente discusso so­
lo con la terapeuta:
Jimmy. A volte è bello, a volte è orribile.
Jane: Sì.
Jimmy: Credo che le volte in cui non è bello è in parte perché si arrabbia 
un po’ perché ha bevuto.
Jane: Sì papà, bere ti rende arrabbiato.
Mr. S: L’ultima volta che siamo stati insieme non avevo bevuto affatto, ma 
pensavate comunque che avevo un po’...
Jimmy: Papà ricordi quando hai detto quella cosa su mamma che stava 
cercando di mettere un muro tra di noi? Non credo che tu abbia ragione papà.
Mr. S: È quello che sentiva.
Jimmy. In quel momento.
Mr. S: In quel momento.
Jimmy. Ma non lo senti adesso?
Mr. S: Forse meno ora perché siamo tutti qui a parlare apertamente e 
mamma è qui e mi sento ok.
Jane: Non credo che mamma voglia esattamente mettere un muro tra di 
noi... credo che voglia che ti vediamo ma solo se sei di buon umore e quando 
non... [bevi] sarai carino con noi.
Mr. S: Jane, fammi spiegare, ci sono molte cose che al momento mi pre­
occupano.
Jane: Per esempio?
Mr. S: Preoccupazioni economiche, grosse preoccupazioni. A volte le per­
sone non sono sempre dello stesso umore indipendentemente dal bere. Uno 
a volte si arrabbia e ti sgrida a cena per qualcosa. Anche lui si arrabbia, a vol­
te le persone si sentono depresse. Non puoi prevedere... non credo che esi­
sta uno stato d’animo “normale”. Ti arrabbi.
Jimmy: Sì lo so.
Mr. S: Guarda Jane, si arrabbia e ti esaspera. Potrei dire che si tratti di uno 
stato d'animo non normale ma fa parte di una gamma di emozioni e sentimenti.
Jane: Penso che quando stai in uno stato d’animo e noi non facciamo 
niente se non ciò che dovremmo, tu non dovresti arrabbiarti.
Mr. S: Per esempio?
Jane: Non so, non riesco a pensare a qualcosa al momento ma invece di 
sgridarci per un nonnulla sono d’accordo che tu ci sgridi, ma non per cose pic­
cole, per cose grandi.
77

---

Tali cambiamenti non solo si verificano parlando ma anche attraverso sen­
timenti potenti. Come disse un altro padre, “ispezionando il campo di batta­
glia dei ricordi del giovane amore e della carneficina degli anni successivi”, la 
presenza e la partecipazione delle terapiste è stata essenziale per spostarsi dal­
le “trincee” a nuove posizioni. Egli lo ha definito come la capacità di perdona­
re e stringersi la mano nel pianificare il futuro. Tali piani includono gli accor­
di sui piani di azione cui i genitori cercheranno di aderire.
I colloqui possono sovrapporsi all’orientamento dei mediatori, sebbene il 
percorso dell’invio e il lavoro svolto siano qualitativamente diversi. Mentre la 
mediazione si è sviluppata come una professione distinta affianco alla consul­
tazione e alla terapia familiare, il lavoro con le famiglie e i bambini nel conte­
sto del divorzio ha molti punti di intersezione che possono ulteriormente esse­
re sviluppati negli anni futuri. Questo argomento verrà approfondito nel Capi­
tolo 10.
6. Gli scopi del lavoro
Lo scopo del nostro intervento è aiutare i membri della famiglia a diventa­
re più sicuri nella gestione delle loro vite e di quelle dei figli. Come parte di 
questo processo speriamo di aiutare i genitori a passare da una narrazione re­
attiva ad una più riflessiva. Si è constatato che la nozione di “funzione rifles­
siva” negli adulti (Fonagy et al., 1994), la capacità di prendere in considera­
zione gli stati mentali di sé e degli altri, è predittiva dell’attaccamento sicuro 
nei bambini. Anche se il contesto dell’attaccamento in età adulta è molto di­
verso dall’eccitato scambio clinico che a volte è proprio del lavoro con le fa­
miglie dopo il divorzio, le implicazioni della ricerca sull’attaccamento per chi 
interviene nel contesto attuale della vita del bambino permette a noi clinici di 
creare un contesto che consenta lo sviluppo di una mente più riflessiva. Per 
ognuno di noi questo è un indicatore importante di quale possa essere un o­
biettivo che valga la pena perseguire. Un ambiente dove la riflessione piutto­
sto che la reazione di rabbia diventa una modalità normale in coppie prece­
dentemente oppositive, o un ambiente in cui pensare a cosa sta accadendo e 
parlarne è parte della vita e non un tabù, può creare delle differenze significa­
tive nel moderare il disaccordo e la negazione e gli effetti di ciò sui bambini 
negli anni a venire. Le implicazioni di questo lavoro per le altre figure profes­
sionali che lavorano con i bambini e le loro famiglie verrà discusso nel Capi­
tolo 10.
Abbiamo offerto un spazio sia individuale sia di coppia per i genitori così 
che le vecchie storie possano essere raccontate in modo nuovo. Possono anche 
essere aggiunte delle nuove connessioni: “Ti amavo appassionatamente... e 
78

---

poi c’è stata la guerra...” invece che negare che vi sia mai stato dell’amore e 
della vicinanza. Il precedente significato della vita familiare può così essere 
meglio mantenuto durante il processo del divorzio perché la precedente espe­
rienza qualitativamente buona assume nuovi potenziali significati per il futu­
ro. Questi significati sono soprattutto collocati nei figli, “il prodotto congiun­
to” del matrimonio.
Sommario
Scopi del lavoro
• Focus. Spostarsi dal “terreno di battaglia” alla cooperazione genitoriale 
quale compito primario.
• Opinione. Spostarsi da una visione oppositiva allo sviluppo di diverse vi­
sioni su come contenere e pensare ai litigi riguardanti i bambini, e di diver­
se soluzioni ai problemi pratici inerenti alla condivisione della funzione ge­
nitoriale.
• Affetti. Un cambiamento del punto di vista affettivo di uno o entrambi i ge­
nitori nei confronti degli sforzi attuati dall'altro. Un cambiamento nella 
comprensione di come il bambino possa vivere alcuni degli aspetti emotivi 
delle transizioni relazionali.
• Attribuzione dell’intenzione (una “nuova narrazione”). Lo sviluppo di nuove 
descrizioni, idee e percezioni di significato sia da parte dei genitori sia nel 
comportamento dei bambini condiviso nei colloqui familiari.
Punti chiave
• Con l’opportunità di fornire la propria storia inedita, sia gli adulti sia i bam­
bini sono liberi di sviluppare una nuova prospettiva su ciò che sta acca­
dendo.
• Per i bambini, le sedute forniscono l’opportunità di parlare con qualcuno 
esterno alla famiglia che è esperto nell’ascolto, che è neutrale e che può 
far emergere ciò che preoccupa il bambino. Nel processo viene chiarita la 
comprensione del bambino relativa a molte delle differenze implicate. Di 
conseguenza nei colloqui familiari la voce del bambino può essere più 
chiaramente ascoltata e il bambino può essere assolto dalla responsabilità 
di tenere insieme le differenze.
Gli effetti principali del lavoro sono:
• aiutare le famiglie a sviluppare una narrazione, per quanto scarna, in cui vi 
sia una trama narrativa positiva concernente la vita familiare precedente 
alla decisione della separazione;
79

---

• liberare il bambino dal senso di colpa;
• affrontare l’angoscia e l’incertezza di “occuparsi” di un genitore sotto forte 
stress, e assolvere il bambino da quella totale responsabilità pur ricono­
scendo che ha anche lui un ruolo da svolgere;
• mettere in luce che ciascun genitore continua ad amare il bambino, e che il 
bambino continua a mantenere una relazione con ciascuno di essi;
• allargare la conoscenza del bambino sul genitore assente nel caso in cui il 
genitore abbia rotto i contatti, aiutare il/i bambino/i ad affrontare il dolore e 
la tristezza... cercando di trovare una cornice positiva per comprendere 
quel comportamento.
Appendice: la cornice pratica del lavoro familiare
Le famiglie del progetto sono state reclutate in un periodo di oltre sei anni. Il 
progetto è stato spiegato nella lettera di presentazione ai genitori sia come pro­
getto esplorativo sia come progetto terapeutico. Nel riconoscere che il divorzio 
è un’esperienza stressante per tutti coloro che vi sono coinvolti è stato concet- 
tualizzato come un evento di vita stressante da cui volevamo apprendere le dif­
ficoltà specifiche che ciascuna famiglia doveva affrontare e le soluzioni trovate.
1. Il/i bambino/i inviato/i e il genitore con cui viveva venivano invitati a descri­
vere insieme le loro difficoltà nel contesto della transizione familiare.
2. In seguito, il genitore non convivente era invitato a raccontare la sua storia 
e a esprimere la sua preoccupazione riguardo ai bambini.
3. A ciascun genitore e bambino veniva offerto uno o più colloqui individuali e 
veniva predisposto anche un colloquio familiare.
Colloqui con gli adulti
È stata attivamente stimolata ed esplorata ciascuna visione individuale rela­
tiva alla storia dei cambiamenti verificatisi nella famiglia nell’ambito del contesto 
della storia personale di ciascun adulto. Con i genitori l’obiettivo è stato perse­
guito attraverso un’intervista semi-strutturata volta ad esplorare i cambiamenti 
della famiglia nel tempo; e successivamente ascoltando la narrazione di cia­
scuna persona con le sue caratteristiche distintive, i suoi punti clou e le espres­
sioni di sofferenza. Alcuni genitori hanno fatto richiesta di un ulteriore lavoro sul­
la propria infanzia ed alcune donne hanno ricercato un aiuto più lungo per dipa­
nare gli effetti a lungo termine dei matrimoni violenti spesso contestualizzati da 
un passato di violenza anche nella propria famiglia di origine.
Colloqui con i bambini
Le interviste con i bambini erano semi-strutturate e comprendevano dise­
80

---

gni e materiale ludico. Con alcuni bambini è stato utilizzato il CAT (Children's 
Apperception Test) per osservare le variazioni specifiche che i bambini hanno 
mostrato in merito alla medesima esperienza della separazione genitoriale. 
Alcuni esempi di risposte vengono esaminati nel Capitolo 5. Una discussione 
più approfondita sull’uso delle tecniche proiettive è riportata nel Capitolo 10.
Colloqui familiari
Sono stati visti insieme diversi gruppi di membri familiari per mettere in lu­
ce i modi diversi in cui venivano raccontate le storie nel contesto delle diverse 
relazioni, e per esplorare le relazioni attive e la qualità della comunicazione 
tra genitori e figli. Questi colloqui erano successivi alle interviste individuali. 
Ove era possibile che i genitori stessero seduti nella stessa stanza essi sono 
stati visti insieme. Queste sedute spesso sono state affettivamente molto in­
tense e i terapisti le hanno tenute focalizzate su "ciò che deve essere fatto per 
il bene dei bambini”. Mentre era chiaro che non era nostra intenzione “ripara­
re” i matrimoni, la rielaborazione degli aspetti dei vecchi dissapori è divenuta 
spesso una componente vitale del colloquio con la coppia co-genitoriale.
In questo stadio solitamente è stato possibile iniziare a confrontare o 
commentare le differenze nel modo in cui la stessa serie di eventi era vista da 
ciascuna parte, e, riconoscendo i sentimenti dolorosi che solitamente accom­
pagnano il divorzio come esperienza sociale, è stato possibile far emergere 
risposte maggiormente affettive dove erano mancate. La natura comune delle 
difficoltà genitoriali è stata evidenziata, e sono stati messi in luce gli aspetti 
specifici della difficoltà per ciascuna famiglia così come sono stati apertamen­
te discussi i punti di forza e gli atteggiamenti positivi dei genitori nei confronti 
dei figli. Lo sforzo dei bambini di chiarire ed esprimere i propri bisogni e anche 
la lotta verso l’adattamento al cambiamento sono stati sempre riconosciuti.
81

---

5. La prospettiva dei bambini: 
permettere alla voce dei bambini di essere ascoltata
Il divorzio e la separazione sono una transizione difficile e molto spesso 
anche i genitori non sanno come spiegare ai bambini come si sia arrivati alla 
rottura del matrimonio. I bambini avranno molte domande, e in assenza di una 
spiegazione svilupperanno le proprie idee su cosa sia accaduto. Queste sfortu­
natamente possono includere il senso di colpa o il considerarsi in qualche mo­
do responsabili della rottura familiare.
Da parte loro i genitori sono arrivati a un punto in cui, per qualche ragione, 
la separazione sembra la scelta migliore, o l’unica disponibile per la famiglia. 
Avendo preso una decisione che ritengono la migliore per i figli, è diffìcile 
accettare o anche riconoscere che i figli ne possano essere turbati. La maggior 
parte dei bambini preferirebbe che i genitori rimanessero insieme qualsiasi 
siano le difficoltà nelle relazioni: a volte è possibile che verbalizzino tale de­
siderio, ma a volte non sono in grado di esprimerlo a parole.
1. Roy
Roy: Mamma voglio solo che voi due stiate insieme.
Madre: Lo so ma...
Roy: Per favore...
Madre: Vedi, noi stavamo insieme, caro.
Roy: Voglio solo sapere che tu e papà starete insieme.
Madre: Beh, ho deciso.
Roy: Si o no!
Madre: Ho deciso di non rimanere insieme a papà, prima di tutto io e papà 
non ci prendiamo, e quando stavamo insieme non andavamo d'accordo e a­
vevamo tanti problemi.
Roy: Ma andavate avanti!
Madre: Non andavamo d'accordo, caro. Una delle ragioni per cui abbiamo 
82

---

deciso, per cui ho deciso di lasciare papà è perché voglio darti la possibilità di 
avere una casa tranquilla in cui crescere e imparare e degli amici e al tempo 
stesso potrai vedere papà e divertirti con lui.
Dal punto di vista del bambino, il divorzio dei genitori può in qualche caso 
portare sollievo ad una vita caratterizzata da continui litigi e alti livelli di ten­
sione (vedi Capitolo 6). D’altra parte può essere vissuto come una perdita ter­
ribile, soprattutto in relazione al genitore che lascia la casa. Inoltre, come con­
seguenza della riorganizzazione familiare durante e dopo la separazione, vi 
sono molte altre rotture concernenti la vita quotidiana dei bambini.
Come descritto nel Capitolo 4, iniziamo il nostro intervento con la famiglia 
o con parti di essa insieme, e poi vediamo i bambini e i genitori separatamen­
te. Ciò dà l’opportunità ai bambini di esprimere i propri pensieri e i propri 
sentimenti e di darvi un senso, ma anche di operare delle connessioni tra gli 
eventi e i vissuti così da poter gradualmente sviluppare una storia più coeren­
te. Come ogni figura professionale che lavora con i bambini saprà, il contesto 
in cui i bambini vengono visti individualmente non permette di per sé ai bam­
bini di parlare liberamente degli aspetti che maggiormente li preoccupano nel­
la loro vita. E importante, perciò, creare un contesto sicuro perché il bambino 
inizi a condividere ciò che inizialmente può apparire una storia molto confusa 
e frammentata.
Con alcuni bambini è possibile far emergere la storia attraverso domande 
dirette, ma spesso è utile far uso di racconti o di materiale ludico e di disegni 
per permettere ai bambini di collegare le esperienze in modo “mediato”. La 
nostra esperienza clinica ci suggerisce che le narrazioni che i bambini forni­
scono attraverso i racconti, i disegni e il materiale ludico sono strettamente 
connesse ai loro vissuti.
Roy, 9 anni, è stato inviato perché presentava problemi sia a casa sia a scuo­
la. Perdeva gli amici, era piuttosto mal voluto dagli insegnanti, mostrava com­
portamenti aggressivi al parco giochi ed era difficile da gestire a casa. I genitori 
di Roy avevano deciso di divorziare dopo un lungo periodo di litigi e violenza, 
a cui Roy era stato spesso presente. Tuttavia, Roy non poteva accettare la fine 
del matrimonio tra i genitori, nonostante la relazione violenta e astiosa. Il collo­
quio individuale con Roy ha rilevato che i genitori avevano espresso una visio­
ne molto negativa l’uno dell’altro. Per questo Roy si sentiva costretto a svaluta­
re un genitore alla presenza dell’altro. Sosteneva che la madre fosse “pazza”, 
parafrasando la definizione di “matta” da parte del padre. In modo simile, quan­
do si trovava con la madre considerava impossibile parlare degli aspetti positivi 
del suo rapporto con il padre, per lui molto importante.
Il mondo relazionale di Roy era caratterizzato da confusione e abbandono. 
Quando gli abbiamo mostrato le tavole del CAT (Children’s Apperception 
83

---

Test), che raffigurano scene in cui vari animali interagiscono in diversi conte­
sti, le sue storie riguardavano orfani, morti e sassi. Gli era impossibile usare 
gli stimoli degli animali in interazione tra loro per creare storie di relazioni 
positive e costruttive. In seduta portava con sé dei mostri giocattolo e parlava 
di storie dell’orrore lette o guardate in TV.
Dopo la seduta individuale, abbiamo chiesto alla madre di unirsi a noi nel 
tentativo di aiutarlo ad ascoltare la sua spiegazione riguardo la decisione di sepa­
rarsi. Nel brano precedentemente esposto nel capitolo, Roy pregava la madre di 
rimanere col padre e rifiutava di accettare la spiegazione della madre sulla fine 
della relazione coniugale. Una di noi gli propose di ascoltare la madre:
ED: Voglio solo che tu ascolti la mamma perché so che è una tua grossa 
preoccupazione e mi hai ricordato che è una preoccupazione ancora più grande 
di quella di pensare ai tuoi amici. Così voglio che ti sia chiaro quello che ti dice.
Roy non possedeva una storia coerente della rottura tra i suoi genitori. La 
continua esposizione al conflitto gli aveva originato confusione e rabbia, e la 
sua reazione è stata aggrapparsi all’idea che i genitori dovessero stare insieme 
al di là di tutto. Agli inizi del lavoro, era preoccupato di difendersi dai suoi 
“nemici”: “Ho una catena maledetta così posso maledire chiunque io voglia, i 
miei nemici a scuola”.
ED: Raccontami dei tuoi nemici.
Roy: Continuano a rimproverarmi per cose che non ho fatto. Come Tho­
mas, continua a dire che ho preso il suo Super Nintendo.
ED: E quando ti accusa, qualcuno gli crede oppure credono a te?
Roy: Nessuno lo sgrida mai.
ED: Mi hai raccontato dei tuoi nemici, ora parlami dei tuoi amici.
Roy: Molti, la maggioranza a scuola sono amici.
E dopo in risposta a una tavola raffigurante un leone e un topo:
Roy: Il leone è triste, non ha amici, tutti pensano che faccia schifo.
ED: Nessun amico?
Roy: No, sono tutti morti.
ED: Come sono mori?
Roy: Sono morti e basta.
ED: E cosa accade al leone?
Roy. Muore di tristezza......
C’era anche la preoccupazione di una violenza apparentemente intermina­
bile. Guardando una tavola in cui il cane padre tiene sulle gambe il suo cuc­
84

---

ciolo disse: “Guarda, lo sta picchiando, lo picchia in continuazione, il padre è 
come una macchina, quattro milioni di anni dopo le ossa si sgretolano, non 
rimane niente...”.
Gradualmente, nel corso del lavoro, Roy ha appreso a creare delle connes­
sioni tra i sentimenti e le esperienze e a distinguere tra la realtà e la finzione, e 
a tenere insieme gli aspetti positivi e negativi di una relazione. Ha sviluppato 
una visione più equilibrata di entrambi i genitori ed è stato più libero di tenere 
a mente gli aspetti buoni di ciascun genitore quando si trovava con l’altro.
ED: Ti preoccupi di un genitore quando sei con l’altro?
Roy: No veramente, qualche volta penso a mio papà quando sto da 
mamma, lei sta con me per due giorni e mi sembra un tempo abbastanza lun­
go e papà sta con me un...
ED: Sai che tutti e due hanno tanta voglia di stare con te, vero?
Roy: Sì.
In un colloquio di follow up, è stato in grado di fare una distinzione tra 
passato e presente e ha parlato dei “vecchi” nemici (nella sua vecchia scuola) 
e dei nuovi amici alla nuova scuola: “Ho circa dieci amici e tre nemici... le 
persone dicono bugie su di me, le persone a cui non piaccio, e così diventano 
mie nemiche”. Roy ha anche riportato dei miglioramenti a scuola: “le cose 
vanno abbastanza bene a scuola, c’ho provato nella scorsa settimana e non so­
no stato messo fuori dalla porta nemmeno una volta”.
Nel lavoro con la famiglia abbiamo cercato di focalizzarci sulla coerenza 
della funzione genitoriale per fornire a Roy un ambiente che gli permettesse di 
funzionare come un bambino piuttosto che come l’arbitro dei genitori in guerra.
2. Lavorare verso una storia coerente
Maria, 6 anni, è venuta presso l’istituto perché la madre era preoccupata 
per gli effetti del divorzio su di lei e la sorella maggiore. Maria era triste ed 
infelice a scuola e aveva incubi, e la madre aveva difficoltà a gestirla a casa. 
Maria non aveva una spiegazione coerente della rottura familiare, ma aveva 
un vivido ricordo di una scena violenta che si era conclusa con il lancio di un 
mobile in strada e il ferimento della madre. Tuttavia, le era difficile collocare 
ciò nel contesto del deterioramento della relazione tra i genitori. Lo aveva 
considerato un episodio isolato che aveva avuto come conseguenza l’allonta­
namento della madre con i tre figli. Maria non si ricordava che le cose fossero 
state difficili. Non era stata in grado di esprimere i propri sentimenti ai genito­
ri. Ciò che segue è emerso in un colloquio individuale:
85

---

ED: Qualcuno ti ha detto cosa stesse effettivamente accadendo?
Maria: No.
ED: Mamma ti ha mai detto che non andava d’accordo con papà?
Maria: Non lo so.
ED: Non lo sai. Penso che sia difficile pensare a quel momento vero? È 
stato un momento di preoccupazione, un momento infelice. È abbastanza dif­
ficile ricordarlo vero? C’era qualcuno a cui tu potessi dire le tue preoccupa­
zioni in quel momento?
Maria: No.
ED: Sembra che tu abbia un’immagine molto chiara in testa di come le cose 
non andassero bene quando il mobile è stato lanciato in mezzo alla strada, ma è 
difficile ricordare che cosa tu sapessi in quel momento e cosa ti fosse stato det­
to. Forse non ti è stato detto molto... C’è stato un momento in cui volevi dire alla 
mamma e al papà ciò che volevi?
Maria: Volevo dire loro di non divorziare.
ED: Volevi che non divorziassero.
Maria: Sì, e di stare insieme.
ED: Glielo hai mai detto?
Maria: No.
ED: Era difficile?
Maria: Sì.
ED: Ti hanno mai chiesto cosa volevi?
Maria: No, beh mio papà lo ha fatto ma non glielo ho voluto dire.
Maria aveva paura che avrebbe smesso di piacere al padre se avesse e­
spresso i suoi veri desideri. Il violento incidente che ricordava come un episo­
dio isolato la aiutava a conservare la fantasia che ci fosse speranza e che tutto 
sarebbe andato di nuovo bene tra i suoi genitori. Giocando con delle bambole 
in seduta, Maria ha mostrato nuovamente le sue angosce sulla violenza: “Mr. 
Crumb le sparò e lei fu presa da una trappola che la fece morire”.
3. Differenze evolutive
Come spiegato nel Capitolo 2, è molto importante tenere a mente lo stadio 
di sviluppo del bambino per il tipo di dialogo che è possibile instaurare.
3.1. Stadio prescolare
Quando i bambini sono molto piccoli, è importante usare un linguaggio 
semplice e chiaro in modo che un bambino piccolo possa capire. Il termine 
divorzio può non significare molto per un bambino di 3 anni, ma sapere che 
86

---

papà non vivrà più a casa sì. A 3 anni il bambino vorrà avere delle spiegazioni 
su come ciò sia avvenuto e in questo stadio dello sviluppo i bambini cercano 
spiegazioni di tipo causa-effetto. Proprio come vogliono sapere da dove viene 
la pioggia, vorranno sapere perché papà non vivrà più a casa. E importante 
fornire una spiegazione chiara che liberi il bambino dal sentimento di essere 
responsabile per la decisione o di avere il potere di far cambiare idea ai geni­
tori. I genitori a volte trovano difficile fornire tale spiegazione e possono pre­
ferire credere che non è necessario farlo quando il bambino è piccolo. In alcu­
ni casi sarà l’insegnante nel gruppo di giochi o all’asilo a notare confusione e 
smarrimento nel bambino, come illustrato nel Capitolo 2.
Per i bambini piccoli il fatto che un genitore sia andato via può generare la 
paura che anche l’altro possa farlo. Queste paure possono far emergere l’incapa­
cità del bambino di staccarsi dal genitore, risvegli notturni o voler dormire nel 
letto del genitore, o anche enuresi notturna o incubi. Alcuni di questi sintomi 
possono essere temporanei e svaniranno con la rassicurazione, ma se persistono 
sarà utile per i genitori chiedere un aiuto professionale. Il ruolo del medico gene­
rico e dell’assistente domiciliare nell’aiutare le famiglie con bambini piccoli nel 
corso della transizione del divorzio sarà discusso nel Capitolo 9. Gli effetti del 
divorzio nel contesto scolastico saranno esaminati più approfonditamente nel Ca­
pitolo 8.
3.2. Bambini in età scolare
All’età di 5 anni, quando cominciano la scuola, i bambini iniziano a dare 
un senso al mondo circostante e, come spiegato nel Capitolo 2, la sicurezza 
delle loro relazioni a casa avrà un effetto diretto sulla loro capacità di esplora­
re e sperimentare nuove situazioni e nuove relazioni. I bambini che si sono 
sentiti amati ed accettati a casa, che sono stati lodati e cui è stato mostrato af­
fetto, troveranno più facile formare nuove relazioni poiché avranno la creden­
za di base di piacere e di essere degni di amore.
Con la crescita e lo sviluppo, si sviluppa anche il livello di comprensione e di 
curiosità dei bambini, come pure il loro senso di giustizia e moralità. Si possono 
sentire confusi rispetto alle ragioni della separazione, possono provare un senso 
di rabbia, tradimento o ingiustizia per sé o per i genitori. In molti casi avranno 
l’opportunità di parlarne con uno o entrambi i genitori, ma in altri casi si trove­
ranno catturati in un legame di lealtà che potrebbe impedire loro di fare doman­
de, di parlare degli aspetti che li preoccupano e di esprimere i loro sentimenti.
Nell’esempio seguente, Natalie, 10 anni, esprimeva la sua confusione sulle 
diverse regole a casa di ciascun genitore e una noi di ha cercato di dare voce a 
ciò che fosse meglio per Natalie:
87

---

Padre: Sai quali sono le regole in ciascuna casa?
Natalie: No, perché non ne abbiamo veramente mai parlato.
Padre: Credo che uno dei motivi per cui ci siamo divisi sia la grande diffe­
renza di stile genitoriale, così possiamo essere liberi di fare il genitore come 
vogliamo ognuno a casa propria.
ED: Credo che una delle cose per cui stiamo lottando sia cercare di trova­
re un modo per mettere insieme le cose per Natalie. Ovviamente ci saranno 
delle differenze poiché voi due siete due persone molto diverse, ma sarebbe 
utile che ci fossero delle aree in cui voi poteste effettivamente negoziare una 
modalità comune. Renderebbe a Natalie la vita più semplice.
I bambini in età scolare possono esprimere le loro preoccupazioni ed ansie 
attraverso una gamma di comportamenti o persino sintomi fisici: possono di­
ventare disattenti in classe, disinteressati alla scuola o a ciò che accade attorno 
a loro, possono sembrare preoccupati o distratti e, tuttavia, non c’è nessuna in­
formazione, nessuna indicazione di ciò che sta loro accadendo. Alcuni bambi­
ni cominciano a comportarsi in modo dirompente, o possono divenire aggres­
sivi verso gli altri bambini.
3.3. Adolescenza
Nel contesto clinico, quando vediamo degli adolescenti auto-lesivi, che 
fanno abuso di alcol o droghe e che falliscono drammaticamente a scuola, tro­
viamo spesso una connessione tra l’insorgenza del sintomo e la rottura della 
famiglia o eventi ad essa associati. Può esservi stato un cambiamento nelle 
modalità di visita, un genitore può essersi risposato, o vi sono nuovi fratelli 
acquisiti con cui competere (vedi Capitolo 7). Alcuni di questi giovani fanno 
ricorso a comportamenti estremi per mostrare la loro ansia in relazione a ciò 
che è accaduto in famiglia. A volte è lasciato agli insegnanti raccogliere i pez­
zi, come illustrato nel Capitolo 8.
4. Cosa l’esperienza clinica evidenzia
4.1. Dilemmi di lealtà
Quando i genitori decidono di vivere separatamente, i bambini divengono 
acutamente consapevoli che avranno delle informazioni concernenti entrambi 
i genitori che non saranno necessariamente note all’uno o all’altro genitore. 
La nostra esperienza mette in luce che abbastanza presto i bambini mostrano 
88

---

di poter essere catturati in legami di lealtà per non turbare nessuno dei due ge­
nitori. Ecco alcun esempi:
Paul, 6 anni, chiama il padre per nome di fronte al fratello acquisito minore 
per non confonderlo: “Se lo chiamo papà, Steve si confonderebbe perché 
chiama papà suo padre [il padre acquisito di Paul] ".
Laura, 10 anni, che solitamente svolge diverse attività sociali, un venerdì 
dopo scuola dice che non vuole andare alla festa per non dispiacere il padre 
che la desidera con lui il venerdì.
Rebecca, 5 anni, era abbastanza angosciata di dover andare a nuotare col 
papà, ma non era capace di dirglielo. Dopo aver un po’ esplorato in una sedu­
ta con lei e il fratello maggiore, siamo state in grado di stabilire che non le 
piaceva dover andare negli spogliatoi maschili. Il padre la portava con sé per­
ché aveva paura a lasciarla andare da sola nello spogliatoio femminile. Il fra­
tello propose di prenotare uno spogliatoio per “la famiglia”. Si è dovuto aiutare 
i bambini a dar voce alla preoccupazione esprimendola al padre dal momento 
che, ancora, non volevano dispiacerlo.
4.2. Custodi dei genitori
Abbiamo visto bambini diventare “custodi dei genitori” preoccupati per il lo­
ro umore o stato fisico. Robert, 9 anni, trovava molto difficile concentrarsi a 
scuola e a volte diventava molto dirompente. La relazione con la madre peggio­
rava ed entrambi venivano catturati in un pattern conflittuale sempre più intenso. 
Durante un colloquio individuale, divenne chiaro che Robert era molto preoc­
cupato per la salute della madre. La signora aveva recentemente subito un inter­
vento operatorio, del quale non si era parlato a casa, e secondo Robert: “mamma 
lavora troppo, così è sempre stanca e ho paura che si ammali di nuovo”.
ED: Chi ti porta a scuola la mattina?
Robert: A volte mamma ma quando non può guidare, um... quando mia 
mamma non può guidare perché ha subito un’operazione, ci fa portare da un 
amico.
ED: Che genere di operazione?
Robert: Uhm, qualcosa alle gambe, da qualche parte, è dovuta andare in o­
spedale...
ED: Qualcuno ti ha spiegato cosa stava accadendo?
Robert: No, sono solo andati.
ED: Devi esserti molto preoccupato.
Robert: Un po’.
89

---

ED: Quando eri preoccupato, Robert, con chi parlavi delle tue preoccupa­
zioni?
Robert: Nessuno.
ED: Così, forse tutte queste preoccupazioni continuano a ronzarti in testa 
e per questo non riesci a concentrarti a scuola. Devi essere anche preoccupa­
to di cosa accadrà a tutti voi se mamma e papà decideranno di non vivere più 
assieme.
Robert: Veramente no, litigano troppo.
4.3. Rinunciare ai propri desideri
Jim è appena passato alle scuole medie quando i genitori si separano. 
Mamma ha voluto andare via ed è stato molto difficile in quel momento ascol­
tare Jim che voleva disperatamente rimanere nella sua nuova scuola che tanto 
gli piaceva. Jim ha trovato difficile dar voce ai suoi desideri, ed è stato neces­
sario che una di noi parlasse per lui del bisogno di continuità nel suo percorso 
scolastico, durante un colloquio familiare. I genitori non avevano pienamente 
compreso l’intensità dei sentimenti di Jim, e sebbene la madre fosse ancora 
determinata a trasferirsi divenne possibile parlare del dilemma per la famiglia 
e delle conseguenze della decisione per ciascun membro della famiglia.
4.4. Monitorare cosa dicono
1 bambini possono diventare prudenti e iper-cauti rispetto a ciò che dicono 
a ciascun genitore riguardo al tempo trascorso con l’altro. “Credo che a papà 
disturberebbe se dicessi che sono stato bene con Joe [fidanzato della madre], 
così non gli dico quando usciamo con lui”. Questo era il modo di Pete di pro­
teggere il papà (e se stesso), ma per monitorare quanto diceva ha consumato 
una tale quantità di energia mentale da provocare una diminuzione di concen­
trazione in classe.
4.5. Come fare le domande
E importante per i bambini sentire che non sono gli unici a dover percorre­
re questo processo. Riconoscere che i bambini spesso si sentono confusi e in­
certi in un momento di cambiamento della famiglia farà sentire il bambino 
meno angosciato, ed è importante trovare il momento e il luogo che facciano 
sentire il bambino sufficientemente sicuro da poter parlare della situazione a 
90

---

casa. Per gli insegnanti, fare una connessione con ciò che hanno osservato nel 
comportamento del bambino può essere una buona via d’accesso: “Ho notato 
che ti distrai facilmente, non lavori con l’impegno di prima, qualcosa non 
va?”. A volte è importante generalizzare o normalizzare la situazione: “A vol­
te i bambini trovano difficile concentrarsi perché sono preoccupati per qualco­
sa che sta accadendo a casa...”.
La nostra esperienza ha rilevato che spesso i maschi sono arrabbiati con i 
padri per averli lasciati, ma la loro rabbia si esprime in modi diversi. Essere 
aggressivi al parco giochi o essere coinvolto in risse sono alcuni degli indica­
tori da notare.
5. Il bisogno di una storia coerente
Sappiamo dallo Studio Exeter che solo 1 su 16 dei bambini era stato prepa­
rato aH’imminente divorzio o separazione con spiegazioni da parte di entrambi i 
genitori (Cockett e Trip, 1994). I bambini che abbiamo visto hanno frequente­
mente una versione molto frammentata di cosa sia accaduto, ed è spesso diffici­
le per loro vedere le connessioni tra i litigi cui hanno assistito o persino gli epi­
sodi di violenza e il risultato finale: uno dei genitori va via di casa. L’esperienza 
della perdita del genitore li lascia disorientati ed arrabbiati, e anche quando i ge­
nitori credono di aver dato una spiegazione, i bambini non sembrano affatto a­
vervi dato un senso. “Perché papà è dovuto andare via?”, “Perché non sono riu­
sciti ad andare d’accordo?”; “Se solo mamma non avesse brontolato contro di 
lui così tanto”. Oppure: “Non sapevo andasse così male”, o: “Sapevo che litiga­
vano perché li sentivo, ma non pensavo che sarebbe andato via”.
Il padre di Sally era andato via quando lei aveva 7 anni e non vi era stato 
nessun contatto per circa due anni. Sally era molto confusa e non aveva una 
storia coerente di cosa fosse accaduto. Nel brano seguente, tratto da una sedu­
ta con la bambina, cerchiamo di sviluppare una spiegazione tracciando delle 
connessioni tra gli eventi che hanno condotto alla separazione, l’abbandono 
del padre e le preoccupazioni attuali di Sally.
ED: Dici che si sono separati a causa dei soldi; se tu mi dovessi racconta­
re una storia sulla loro separazione, il loro allontanamento, cosa mi diresti? 
Che cosa è effettivamente accaduto tra di loro?
Sally: Perché mamma e papà litigavano molto, perché un giorno hanno li­
tigato e papà ha dato un pugno su un vetro e si è rotto, così abbiamo attra­
versato la strada e siamo andati da un'amica di mamma.
ED: Quale vetro?
Sally: Avevamo una porta a vetri, era arrabbiato con mamma.
91

---

ED: Litigavano molto? E hai mai pensato che si sarebbero separati a cau­
sa delle molte liti? Avevi immaginato, prima che accadesse, che finissero con 
il divorziare?
Sally: No, perché mamma ha detto che non sarebbe successo.
ED: E cosa pensi adesso, pensi che sia meglio così? 0 preferiresti che 
stessero insieme?
Sally: Vorrei un altro papà [e più tardi nel corso del colloquio]... lo litigo 
molto con mamma...
ED: Se tu e mamma andaste più d’accordo ti aiuterebbe? La vita a scuola 
sarebbe più felice?
Saly: Un po'.
ED: Solo un po’. Perché?
Sally: Perché a volte mi arrabbio con i mie amici, mi arrabbio e basta.
ED: E cosa pensi quando ti arrabbi?
Sally: Mio papà, ho mio papà in testa, e quindi mi arrabbio molto con gli 
amici e urlo...
ED: Così ti arrabbi in testa con papà, pensando a lui, e la rabbia è rivolta 
ai tuoi amici ma non sei arrabbiata con loro, forse la rabbia è diretta verso pa­
pà...
Come menzionato nel Capitolo 2, è centrale per i bambini essere aiutati a 
dare senso ai cambiamenti della vita familiare. Una spiegazione di ciò che è 
accaduto è il primo passo per venire a patti con la transizione.
Sam, 8 anni, e il fratello minore Ben erano molto confusi sul fatto che il pa­
dre non vivesse più a casa. Da un lato, i genitori avevano minimizzato i cam­
biamenti: “papà è andato via perché deve lavorare molto”; dall’altro lato i bam­
bini lo vedevano più frequentemente e allo stesso tempo notavano quanto la 
madre fosse turbata, vedendola anche piangere. Nonostante questi evidenti 
cambiamenti, non venne fornita nessuna adeguata spiegazione ai ragazzi. 
Vennero da noi su suggerimento della scuola che era preoccupata dal com­
portamento dirompente di Ben e dalle sue difficoltà di concentrazione. Nel 
corso del lavoro con la famiglia fu particolarmente difficile esplorare aperta­
mente i cambiamenti. Il padre, la cui nuova compagna era incinta, non aveva 
nemmeno detto ai figli che stava vivendo con un'altra persona, e aveva risolto 
la situazione non portando mai i bambini nella sua nuova abitazione. La ma­
dre trovava molto difficile aiutare i ragazzi a fare la connessione tra la tristez­
za e la fine del matrimonio perciò non era stato possibile per i bambini espri­
mere la tristezza per la separazione dei genitori o anche solo darvi un senso.
I bambini trovano molto difficile rinunciare alla speranza di un’eventuale 
riconciliazione tra i genitori. Alcuni dei bambini che vengono da noi a causa 
delle difficoltà che stanno vivendo a casa o a scuola vedono una connessione 
92

---

tra il miglioramento delle loro difficoltà e la riunione dei genitori. Come ha 
detto un bambino di 8 anni: “tutto andrebbe bene a scuola se tornassero in­
sieme”. Tuttavia per alcuni dei bambini visti non è così. Un ragazzo che vide 
una chiara connessione tra l’allontanamento del padre e la vita “ora molto più 
calma” stava chiaramente provando sollievo in quanto fratello maggiore di 
una famiglia in cui vi era stata molta violenza prima della separazione. Alla 
sorella, invece, mancava il padre e si sentiva triste di, come affermò, “essere 
stata dimenticata dal padre”.
6. Espressione dei sentimenti
Un aspetto importante del nostro lavoro è aiutare i bambini ad esprimere i 
propri sentimenti, soprattutto quei sentimenti di rabbia, delusione e tristezza 
per la situazione. I genitori possono trovare difficile accettare questi sentimen­
ti negativi poiché si sentono responsabili di averli causati, ma gradualmente 
diventa possibile per i bambini esprimerli direttamente ai genitori e per i geni­
tori ascoltarli. Questo processo porta un enorme sollievo per bambini e per­
mette alla famiglia di andare avanti.
È importante non fingere che il bambino non sappia, non capisca, o che la 
sua preoccupazione svanisca facilmente:
Nicky, 6 anni, era preoccupata di chi si sarebbe preso cura di lei ora che il 
padre e la sua nuova moglie avevano un nuovo bambino. Il padre di Nicky 
aveva detto a Nicky quanto sarebbe stato bello per lei cambiare il pannolino al 
bambino e tenerlo in braccio, ma non era stato in grado di ascoltare le ango­
sce di Nicky sull’essere “dimenticata” e sul perdere la sua relazione speciale 
con il padre in quanto figlia unica. Durante una seduta familiare è stato possi­
bile aiutare il padre di Nicky a spiegarle come si sarebbe preso cura di lei: “Se 
stiamo tutti insieme e sia Nicky sia il bambino sono in un momento di crisi, 
Naomi [la madre del neonato] andrà e si prenderà cura del bambino e io mi 
prenderò cura di Nicky”.
6.1. Come aiutare i bambini a trovare la propria voce
6.1.1. Verbalizzare i sentimenti per loro
A volte i bambini hanno bisogno che un adulto traduca in parole i suoi sen­
timenti. E importane creare un clima di fiducia per far sì che il bambino si senta 
sufficientemente sicuro da far conoscere ai genitori i propri sentimenti. Ciò au­
menterà la comprensione dei genitori del punto di vista dei figli. In un esempio 
93

---

precedente, Maria non era chiaramente in grado di dire al padre quanto volesse 
che i genitori rimanessero insieme. I genitori non devono fare ciò che i bambini 
dicono, ma è di grande aiuto ai bambini essere ascoltati e quindi che venga dato 
loro il permesso di sentire ciò che sentono. Nell’esempio seguente una di noi 
parla con Robert su come condividere le sue preoccupazioni con i genitori:
ED: Una delle cose che vorrei fare è aiutarti a condividere le tue preoccu­
pazioni con mamma e papà quando ritornano. Così che essi sappiano le cose 
di cui ti preoccupi. Va bene? Ti aiuterò, le dirò io per te, va bene?
Robert: Sì.
ED: A volte, per i bambini e le bambine è difficile dire ai genitori le cose 
che li preoccupano, perché la loro preoccupazione principale è non preoccu­
pare i genitori. Credo che questa sia una preoccupazione abbastanza grande 
per te. Sei preoccupato di preoccupare mamma?
Robert: Sì a volte, un po’.
E quando si uniscono a noi i genitori:
ED: Robert ha diverse preoccupazioni, ma una delle preoccupazioni princi­
pali è di non essere capace di parlarne, così continua a tenerle in testa e le 
preoccupazioni lo mantengono molto occupato e questa è forse la ragione per 
cui non ascolta l’insegnante a scuola... e [rivolta alla madre] Robert è preoc­
cupato della sua salute, e della sua forza e se lei sarà in grado di prendersi 
cura di lui... un’altra preoccupazione è che sa che vi dividerete ma non ha 
nessuna idea di quando ciò accadrà, e questa è una preoccupazione, a volte 
pensa di voler vivere con il suo papà. Vorrebbe vivere qui [la madre pensava 
di trasferirsi all'estero],
6.1.2. Permettere ai genitori di ascoltare
A volte è difficile per i genitori ascoltare il punto di vista del figlio poiché 
contrasta con i propri interessi o desideri. Dopo un colloquio con Emily, 11 
anni, abbiamo cercato di comunicare ai genitori quanto fosse difficile la posi­
zione di Emily:
ED: Una delle cose di cui abbiamo parlato con Emily è quanto sia gravoso 
il suo lavoro, ha assunto il compito di prendersi cura di voi due. Che è abba­
stanza difficile alla sua età. Quando Emily litiga con la mamma, finisce per 
prendersi cura della mamma, e non vuole turbare nemmeno il papà. È molto 
dedita a prendersi cura di voi due perché credo si senta responsabile di man­
tenere la pace tra di voi.
94

---

Padre: Non devi prenderti cura di noi perché non stiamo litigando. Ci stia­
mo provando molto duramente.
Emily: Non mi piace vedere mamma piangere.
A volte i bambini saranno in grado di mostrare i propri sentimenti o comu­
nicarli in un contesto esterno alla famiglia. Una storia scritta a scuola o qual­
cosa detto in classe può fornire delle indicazioni agli insegnanti relative all’e­
sperienza del bambino. Tuttavia a volte è abbastanza difficile far sì che un ge­
nitore ascolti. Di nuovo, deve essere fatta una distinzione tra gli adulti che 
prendono le decisioni e la loro capacità di ascoltare la voce angosciata del 
bambino. Un commento da parte di un insegnante, senza essere connotato 
come un giudizio, può essere molto utile per un genitore in queste circostanze. 
In una scuola media superiore, un’insegnante della classe aveva notato che Li­
sa, 15 anni, aveva smesso di svolgere educazione fisica, indossava abiti molto 
larghi e non si vedeva mai durante la pausa pranzo. Alcune delle compagne di 
Lisa avevano comunicato la loro preoccupazione all’insegnante. Pensavano 
che non mangiasse adeguatamente. L’insegnante che aveva una buona rela­
zione con Lisa fu in grado di far emergere che Lisa si sentiva molto infelice a 
causa dell’arrivo del nuovo fidanzato della madre. Fece seguito un incontro 
con la madre e l’insegnante fu in grado di aiutare la madre ad affrontare l’an­
sia della figlia.
6.1.3. Aiutare i bambini a parlare e i genitori ad ascoltare
Una volta che i genitori sono pronti ad ascoltare, diventa possibile aiutare i 
bambini a verbalizzare i propri sentimenti. I bambini trovano spesso di aiuto es­
sere sostenuti nel dire le cose in prima persona piuttosto che lasciare che sia un 
adulto a dirle per loro. Ma devono essere sicuri di riuscire a dirle. Cioè, hanno 
bisogno di essere rassicurati che il genitore sarà forte abbastanza per ascoltarle, 
che non si arrabbierà e soprattutto che i loro sentimenti saranno presi seriamente 
in considerazione, anche se la situazione non cambierà necessariamente.
Holly, 10 anni, sentiva di dover proteggere i genitori da qualsiasi sentimen­
to negativo per non turbarli. Dopo un colloquio individuale in cui abbiamo af­
frontato come potesse comunicare al padre i suoi sentimenti nel vederlo con 
la sua fidanzata, è stata in grado di dire: “Avrei fatto finta di essere felice di­
cendo, se per esempio papà mi avessi chiesto-come era andata a scuola a­
vrei detto bene e non ti avrei detto quanto mi sentissi in crisi”.
Adele, 10 anni, ha una relazione molto stretta con il padre e lei ed il fratello 
minore lo vedono regolarmente, anche se non abbastanza secondo Adele. Il 
95

---

padre si è ora risposato e ha un bambino piccolo. Quando Adele va da lui, 
sente che ci si aspetta che lei aiuti badando al bambino. Ma in questo modo 
le rimane poco di quel tempo così prezioso da trascorrere con il papà. Sente di 
essere sempre più allontanata e prova risentimento, ma non osa farlo sapere al 
padre per non farlo arrabbiare e interrompere le visite. Nel parlare con i genitori 
è divenuto chiaro che le aspettative della nuova moglie del padre erano chia­
ramente di far comportare Adele come la “sorella maggiore” della sorella acqui­
sita. Si era trascurato il fatto che Adele avesse solo 10 anni e che volesse an­
cora essere la “figlia speciale di papà”. Discutendo con il padre è emersa la sua 
paura di turbare la moglie, ma il colloquio aiutò a chiarire i bisogni di Adele. Si 
trovò un compromesso che permise al padre di trascorrere dei momenti speciali 
con Adele e anche con il fratello durante le visite dei fine settimana.
Adele è stata anche in grado di sviluppare una relazione con la moglie del 
padre con la quale si diverte, a volte vanno a fare shopping insieme, lascian­
do al padre il compito di prendersi cura dei fratellini.
6.1.4. Fornire dei modelli per affrontare la perdita
È possibile aiutare i bambini a capire e venire a patti con i propri sentimenti 
di perdita se si forniscono loro dei modelli per riconoscere la perdita e provarne 
tristezza. In una scuola in cui vi era una tendenza a minimizzare le perdite per 
non “turbare i bambini”, è stato possibile pensare con gli insegnanti a modi di­
versi di gestire la perdita e il suo effetto sui bambini. In questa scuola in partico­
lare, quando i cuccioli morivano, veniva fatta scomparire la gabbia a metà qua­
drimestre. Si era stabilito che le insegnanti andassero via alla fine del quadrime­
stre così che non vi era bisogno di salutarsi poiché tutti andavano comunque in 
vacanza. Vi era la credenza che se la perdita veniva minimizzata sarebbe stato 
più facile affrontarla. Nel corso del lavoro con il personale è stato possibile pen­
sare a dei modi in cui i bambini potessero essere preparati alle perdite future 
quale l’andare via degli insegnanti, parlandone, prestando attenzione all’evento 
e permettendo ai bambini di esprimere i loro sentimenti per la perdita.
6.1.5. Parlare sia delle difficoltà sia dei vantaggi di avere due case
I bambini possono essere aiutati ad adattarsi alla nuova situazione se sono 
aiutati a comprendere il cambiamento e ad adeguarvisi. L’idea di avere due 
case può essere sentita contemporaneamente come fonte di timore e di eccita­
zione. I genitori possono essere aiutati a pensare con i bambini alla organizza­
zione in modo che sia loro possibile sentire di poter contribuire ed essere parte 
del processo. Una delle cose più importanti per i genitori è spiegare ai bambi-
96

---

ni cosa comporteranno i cambiamenti della situazione e le implicazioni per la 
vita quotidiana. Per esempio, dovranno prendere lo scuolabus quando stanno 
da papà, chi li verrà a prendere, potranno far rimanere degli amici, dovranno 
condividere la stanza con dei fratelli acquisiti o avranno la propria? E impor­
tante incoraggiare i genitori a spiegare gli aspetti pratici in dettaglio ai figli e 
disporre un’organizzazione che si possa predire. Ciò permetterà ai bambini di 
sentirsi più sicuri e meno alla mercé di cambiamenti imposti.
A volte può essere utile per i bambini rappresentare realmente una scena 
con un adulto per imparare a gestire alcune delle situazioni meno familiari.
In una seduta familiare, si è dovuto aiutare Sue, 5 anni, e Ben, 7, a con­
vincere il padre che le sue urla mettevano loro molta paura, soprattutto quan­
do beveva troppo. Chiedere al padre di alzarsi e mettersi accanto ai figli era 
un modo concreto per evidenziare quanto fosse più grande e più alto, e quindi 
quanto fosse minaccioso per i bambini sentirlo urlare. Abbiamo messo in atto, 
nella seduta, ciò che i bambini avevano da dire al padre per far sì che questi 
realizzasse quanto lui fosse per loro fonte di paura e quindi smettesse.
6.1.6. L’utilizzo delle storie e del gioco
A volte i bambini trovano più facile parlare di una situazione “in modo non 
diretto”. Utilizziamo giochi (animali e bambole) per permettere al bambino di 
rappresentare situazioni e relazioni. Possiamo quindi parlare loro del contenu­
to e fare connessioni con le loro esperienze e i punti di forza per consentire lo­
ro di sviluppare una narrazione differente che li riguardi. Dopo aver ascoltato 
le storie di Philip è stato possibile mostrargli come nelle sue storie le persone 
fossero sempre in grado di trovare delle risorse per uscire dalle situazioni dif­
ficili. Aveva descritto come un coniglio era riuscito ad uscire dalla gabbia e a 
trovare il fratello e come gli animali della caverna fossero riusciti a sopravvi­
vere ai pericoli dell’inverno. E stato utile per Philip vedere la connessione tra i 
personaggi e le proprie risorse (dal momento che era stato lui a creare le sto­
rie). L’uso delle storie e degli stimoli standardizzati quali i test proiettivi ven­
gono esaminati nel Capitolo 10.
7. Aiutare i bambini ad affrontare la riorganizzazione familiare
7.1. Nuovi partner conviventi
Un aspetto cruciale nella ristrutturazione delle relazioni familiari conse­
97

---

guente alla separazione o al divorzio è spesso la stretta relazione che si va sta­
bilendo tra i bambini e il genitore convivente. Questa vicinanza viene minac­
ciata dall’entrata in scena di un nuovo partner. Solitamente il figlio maggiore 
della famiglia condivide con il genitore convivente le decisioni e le responsa­
bilità, e questa condizione viene messa a repentaglio quando il genitore forma 
una nuova coppia. La vicinanza viene sostituita da una nuova ristrutturazione 
delle relazioni, in cui gli adulti formano di nuovo un sottosistema, confinando 
il figlio maggiore. La ricerca mostra che questa transizione è particolarmente 
difficile per le figlie che hanno sviluppato relazioni strette con le loro madri 
(Brand, Clingempeel e Bowen-Woodward, 1988).
7.2.1 contatti con il genitore non convivente
La maggior parte dei genitori compie degli sforzi tremendi per trovare del­
le modalità organizzative funzionanti che consentano ai bambini di rimanere 
in contatto con entrambi i genitori. A volte è necessario un lavoro ulteriore per 
consolidare i cambiamenti di organizzazione e perché i bambini lavorino per 
accettare la fine del matrimonio dei loro genitori. Questa, naturalmente, non è 
la fine della relazione genitore-figlio, ma può esserci bisogno di un nuovo ini­
zio. I bambini devono aver chiaro quando e come vedranno il genitore non 
convivente, e devono essere aiutati a sentirsi liberi dalla colpa di trascorrere 
del tempo piacevole con ciascun genitore. Investiamo molto lavoro nell’aiuta- 
re i membri della famiglia a differenziare tra le diverse relazioni. La relazione 
marito-moglie può essere finita, ma la relazione genitore-figlio no.
7.3. Quando il genitore non convivente forma una nuova coppia
Anche le relazioni con il genitore non convivente (solitamente il padre) 
possono divenire tese quando questi formi una nuova coppia. I bambini hanno 
espresso la propria preoccupazione di formare una relazione con la compagna 
del padre per timore di turbare la madre. I genitori che hanno uno stile rela­
zionale conflittuale, troveranno difficile discutere reciprocamente delle impli­
cazioni del loro nuovo rapporto per i figli. Di nuovo sarà molto utile per i 
bambini se i genitori possono accordarsi su come gestire la transizione e tro­
vare un modo per comunicare con sensibilità i cambiamenti ai bambini. I 
bambini si dovranno abituare non solo a condividere il genitore con un altro 
adulto, ma dovranno adattarsi a nuove regole e pattem che si svilupperanno 
con la nuova relazione (vedi Capitolo 7).
Sarà importante introdurre gradualmente i bambini ai cambiamenti e i ge­
98

---

nitori dovranno essere pronti ad accettare i sentimenti misti che il bambino 
potrà esprimere. Le implicazioni del nuovo rapporto dovranno essere discusse 
con i bambini così che sappiano cosa aspettarsi. Per esempio, saranno a volte 
presenti dei fratelli acquisiti? Vorrà dire condividere una stanza? E l’autorità? 
“Perché la fidanzata di papà dovrebbe dire la sua sulle mie uscite o sull’orario 
di rientro?”, chiese un quattordicenne la cui relazione col padre era rapida­
mente peggiorata con l’entrata in scena di una fidanzata.
7.4.1 fratelli maggiori aiutano i fratelli minori
Quando i bambini si trovano insieme in una situazione nuova e meno fami­
liare, possono attingere alla sicurezza del loro rapporto e ciò deve essere inco­
raggiato e sostenuto. I risultati della ricerca suggeriscono che gli eventi di vita 
stressanti come la separazione possono intensificare l’unione tra fratelli, anche 
se questo effetto è più chiaramente osservabile tra bambini dello stesso sesso 
(Kier e Lewis, 1998).
Fiona si sentiva insicura riguardo alle visite nel fine settimana al padre e alla 
sua nuova compagna, ma si sentiva meglio quando era rassicurata che vi sa­
rebbe andata sempre col fratello maggiore, Adam. Adam, d'altro canto, era mol­
to preso dall'essere leale verso la madre e trovava difficile riconoscere di prova­
re piacere quando stava col padre. Fiona fu in grado di ricordargli che piaceva 
loro andare a pescare e giocare fuori col papà. Tuttavia, dato che il padre e la 
compagna a volte abusavano di alcol, i bambini non erano sicuri durante le visi­
te. Nel corso del nostro lavoro con questa famiglia è stato possibile attingere ai 
nonni come una risorsa per i bambini. Essi erano in grado di vedere il padre 
nella sicurezza della casa dei nonni e di continuare la relazione senza timori.
La complessità delle relazioni con cui i bambini devono interagire, quale 
risultato della separazione, del divorzio e della riorganizzazione familiare, non 
deve essere sottostimata, ed è doveroso compiere qualsiasi sforzo per aiutare i 
bambini a capire e a gestire questa complessità.
E importante che noi, in qualità di figure professionali che lavorano con i 
bambini di divorziati, permettiamo loro di parlarci in un clima di sicurezza e fi­
ducia. Tuttavia, non è molto utile assicurare loro la riservatezza poiché ciò an­
drebbe a scapito dello scopo di prestare ascolto alla voce del bambino. Se i 
bambini capiscono che li stiamo ascoltando e che consideriamo serie le loro 
preoccupazioni e che il nostro lavoro consiste nel mettere in grado i loro genito­
ri di ascoltare, solitamente si sentono sollevati: finalmente qualcuno che dà voce 
ai loro sentimenti, desideri e paure, o che li aiuta a trovare la propria voce.
99

---

Sommario
• Anche i bambini piccoli hanno bisogno che venga loro detto a parole sem­
plici che i genitori non vivranno più assieme.
• 
I bambini possono manifestare le loro angosce per la separazione attra­
verso vari sintomi emotivi o comportamentali. A volte questi sono tempo­
ranei, ma se persistono è utile far ricorso a un aiuto specialistico.
• 
I bambini che si sentono amati ed accettati, che vengono lodati e cui viene 
manifestato affetto, troveranno più facile formare nuove relazioni poiché 
credono di essere piacevoli e degni di amore.
• 
I bambini possono trovarsi catturati in legami di lealtà per non turbare i ge­
nitori.
• Prendersi cura del genitore o preoccuparsene può influire sulla capacità 
del bambino di concentrarsi ed apprendere a scuola.
/ bambini hanno bisogno:
• di una storia coerente della separazione;
• dell’accettazione dei loro sentimenti e di aiuto ad esprimerli,
• di genitori che ascoltino le loro preoccupazioni;
• di parlare dell’avere due case e relazioni con genitori e fratelli acquisiti;
• di un’organizzazione affidabile e prevedibile riguardo le visite del genitore 
non convivente.
100

---

6. Oltre il controllo della ragione: 
rabbia, violenza e malattia mentale
Il divorzio è spesso il risultato finale di un’estrema tensione emotiva, e si 
evolve in tale contesto. Tale tensione solitamente non mette a rischio i bambi­
ni, sebbene un’analisi recente di alcuni casi visti dal servizio sociale del Tri­
bunale della Famiglia a Londra ha messo in luce che si può verificare violenza 
nel 45% delle famiglie segnalate (Jeffrys, 1998).
In questo capitolo prendiamo in considerazione alcuni dei sentimenti e 
comportamenti più estremi mostrati dai genitori che possono costituire dei ri­
schi per i bambini sia prima sia dopo la separazione. Mentre nella fase finale 
della separazione possono cominciare a calmarsi le incomprensioni, i maltrat­
tamenti o le violenze subite da una o entrambe le parti adulte implicate, nella 
fase iniziale può aumentare la violenza domestica. In questo periodo, i bambi­
ni vivono situazioni di maggior rischio a casa di uno o dell’altro genitore, e 
soprattutto quando vedono il padre nei casi in cui la violenza sia stata uno dei 
fattori principali del desiderio di divorzio da parte della madre.
Molti servizi, pubblici e privati, sono attualmente implicati nel coordinare 
le risposte alla violenza domestica. In questo capitolo ci limitiamo a riflettere 
sulle risposte alla violenza nel contesto del divorzio in relazione alle esperien­
ze da noi incontrate nel lavoro di consultazione presso le scuole e nella pratica 
clinica in generale. Recenti interventi rivolti al trattamento degli uomini per- 
petuatori di violenza nei confronti delle proprie compagne mettono in luce che 
per cambiare gli atteggiamenti e i comportamenti violenti è fondamentale, ol­
tre al lavoro individuale, un lavoro di gruppo che si focalizzi sull’assunzione 
della responsabilità per le proprie azioni. Questo si deve accompagnare ad un 
lavoro in parallelo con le mogli o le compagne (Blacklock, 1998). Gli approc­
ci coordinati in cui la polizia e i servizi sociali volti alla protezione minorile 
lavorano fianco a fianco si sono mostrati altamente efficaci nel ridurre gli epi­
sodi di violenza domestica (West Midland Police HQ Family Protection Unit, 
101

---

1998; Fulham Community Safety Programme, 1998). Nel nostro studio, nes­
suna delle donne che abbiamo visto ha cercato rifugio presso un servizio spe­
cializzato, coloro che sono scappate si sono recate con i figli presso parenti o 
amici. Per cui in questo testo ci riferiremo a una violenza cui è stato possibile 
rispondere nell’ambito del contesto familiare o di relazioni intime, piuttosto 
che di una violenza per la quale fosse necessario ricorrere a una struttura spe­
cificamente rivolta alla protezione della donna e dei minori.
1.1 rischi all’interno della casa dopo il divorzio
Vorremmo considerare qui i rischi che i bambini possono correre in una 
delle loro due “case”, in cui si suppone dovrebbero sentirsi al sicuro. Un bam­
bino può essere a rischio a causa dell’incapacità di un genitore di fornirgli un 
contesto evolutivamente adeguato quando si incontrano. Molte madri si pre­
occupano per esempio del fatto che venga ignorato l’orario di addormenta- 
mento dei bambini, che i bambini guardino cassette per adulti con il padre, o 
che i figli assistano agli stati di ubriachezza del padre, o a momenti di intimità 
sessuale con una donna che non sia la madre. In secondo luogo, a un bambino 
può essere richiesto di assumere il ruolo di “partner” in rapporto ad uno dei 
genitori. Questo può esplicarsi ad esempio portando a letto il padre ubriaco, 
dando da mangiare a una madre drogata, o essendo presente a una crisi emoti­
va per la quale ci si aspetta che il bambino assuma la posizione di consolatore. 
In terzo luogo, oltre a non “esser accudito”, a volte un bambino può essere vi­
sto da un genitore in modi che erano prima diretti al coniuge, e quindi può es­
sere “usato” in giochi psicologici interpersonali che non riesce a comprendere.
Nei casi in cui vi sia stata violenza coniugale e di coppia, vi può essere un 
rischio aggiuntivo per i bambini. Pattem disturbati espressi in modo continuo 
attraverso il comportamento violento, che può aver caratterizzato la relazione 
tra i genitori, devono essere gestiti in modo diverso, dal momento che il bam­
bino si trova ora a confrontarsi con ciascun genitore da solo. Ciò che può tal­
volta accadere in questa situazione è che un bambino possa temporaneamente 
essere erroneamente percepito come un altro “grande” da parte di un adulto, e 
“annesso” per formare “l’altro genitore” nella rappresentazione mentale di 
uno o entrambi i genitori. Quando la persona ha una visione di se stessa come 
“buona” o “capace” attribuisce all’altro il ruolo di “cattivo” che deve essere 
punito o corretto; un bambino può rischiare di dover interpretare tale ruolo. 
Quando, in seguito al divorzio, il genitore non può più avere il ruolo del catti­
vo, il bambino può sostituirlo con l’altro genitore. Devono svilupparsi nuove 
abilità comunicative, così come modalità più sicure di gestione del conflitto 
tra il genitore e il bambino, dal momento che il bambino non può più contare 
102

---

sulla presenza dell’altro genitore per disinnestare o distrarre da un conflitto 
sempre più intenso.
Diverse ricerche hanno esaminato i pattem violenti tra uomini, donne e 
bambini trasmessi attraverso le generazioni, e hanno considerato i modi in cui 
il bambino piccolo vive e incorpora le interazioni positive e negative dell’a­
dulto nelle proprie modalità comportamentali (Caspi e Elder, 1998). Questi 
studi utilizzano il concetto di “modelli operativi intemi” (discusso nel Capito­
lo 2), che sono definiti come “rappresentazioni mentali affettivamente investi­
te di sé, dell’altro e dell’interazione derivata dall’esperienza interattiva”. In re­
lazione alla violenza contenuta nella mente come un aspetto del “modello o­
perativo di una relazione”, i bambini possono intemalizzare pattem complessi 
ed estenderli ad altri contesti di vita (Sroufe e Fleeson, 1988). Nello studio di 
Sroufe e Fleeson, è stato messo in luce che i bambini ripetevano diversi aspet­
ti del comportamento violento loro inflitto, o a cui avevano assistito tra i ge­
nitori, mostrandosi capaci di assumere sia il molo di abusato sia quello di abu­
sante. Nel nostro studio, il numero di bambini a noi inviati che avevano assi­
stito a violenza è stato relativamente basso (13 bambini e 10 bambine, 2 dei 
quali troppo piccoli per poter ricordare qualcosa). Il numero poi di chi aveva 
personalmente subito violenza è stato ancora inferiore (5 in tutto). Tuttavia 
abbiamo riscontrato la presenza della ripetizione di pattem violenti nel com­
portamento di tutti i bambini di sesso maschile, tranne uno, che avevano assi­
stito a scene di violenza tra i genitori.
Non sappiamo ancora abbastanza sulle differenze di risposta nei bambini 
che sono esposti a tale tipo di violenza domestica, ma crediamo che l’età, il 
genere e la posizione nell’ambito della famiglia giochino ognuno una parte. 
La paura della violenza che ricorre nel comportamento dei maschi verso la 
madre molti anni dopo la rottura genitoriale, è rimasto un tema centrale rite­
nuto problematico ed esasperante dalle madri. Questa preoccupazione ha ca­
ratterizzato solo raramente le angosce delle madri nei confronti delle figlie, 
pur vivendo nella stessa casa.
Come possono i figli sviluppare una flessibilità sufficiente nel proprio modo 
di rispondere al comportamento violento di un genitore, così da non esserne in­
trappolati e da poter spezzare un circolo vizioso del comportamento violento di­
retto contro di loro? Ovviamente ci sono diverse gradazioni di “comportamento 
violento”. Metà delle nostre famiglie in cui sono emersi problemi di comporta­
mento violento era caratterizzata da un modello persistente e ricorrente basato 
sulla presenza di un uomo che operava secondo un sistema di potere e controllo 
sulla donna e sui bambini. In ognuna di queste famiglie le donne si opponevano 
e, sebbene talvolta terrorizzate, mantenevano una capacità di pensare e di agire 
per proteggere se stesse e i figli. Queste famiglie si dividevano tra coloro che la­
sciavano la casa insieme ai bambini e coloro che costringevano il partner ad an­
103

---

darsene, usando, ove necessario, l’ingiunzione del tribunale. In tali situazioni il 
modo in cui una donna si comporta può influenzare il modo in cui il bambino 
considera il comportamento violento, inteso come qualcosa da fermare, qualcosa 
che essi stessi hanno il diritto di non subire. Non possiamo assumere che i bam­
bini credano sempre di avere questo diritto. In situazioni in cui il comportamento 
violento o sessualmente inadeguato ha costituito parte dell’esperienza continua­
tiva di un bambino, un bambino può non avere affatto chiaro ciò che può di di­
ritto dire oppure no, e questa può essere una delle prime cose importanti cui 
qualcuno esterno alla famiglia può contribuire: la consapevolezza del diritto di 
dire “no” a un genitore. Mentre vi è un ampio riconoscimento del bisogno di in­
segnare ai bambini il diritto di dire “no” in relazione all’abuso sessuale, vi è stata 
una minore consapevolezza pubblica rispetto all’abuso fìsico, che è più frequente 
nell’ambito della privacy familiare.
Emde (1988), nell’esaminare l’apporto della ricerca sulla clinica, ha voluto 
studiare come l’individuo attribuisca significato agli eventi ripetuti e come l’e­
sperienza, vissuta personalmente oppure assistita, possa trasformarsi nella rap­
presentazione mentale di relazioni per il bambino. Per esempio, le scelte di un 
bambino su come rispondere alla violenza possono divenire limitate perché egli 
conosce solo determinati repertori comportamentali. E cruciale ampliare le sue 
opportunità di rispondere diversamente, prendendo in considerazione il mondo 
immediatamente esterno alla famiglia nucleare, e quali modelli comportamentali 
questo possa offrire! Come i pattern stabiliti in famiglia si connettono all’espe­
rienza quotidiana del bambino con gli altri sistemi sociali con cui la famiglia in­
teragisce? Questi altri sistemi offrono l’opportunità per uno sviluppo più flessibi­
le, per modi differenti di pensare e di comportarsi che possano essere appresi, 
oppure rinforzano l’esperienza violenta e negativa già appresa in famiglia?
2. Elaborare l’esperienza
Prendiamo in considerazione come un bambino piccolo possa elaborare 
un’esperienza di violenza tra la madre e il padre, un’esperienza cui ha molte 
volte già assistito in modo più o meno diretto.
La madre e il padre di Pat erano separati da due anni e le visite erano andate 
bene. Pat era molto bravo nel suo primo anno alle elementari, ma dopo una 
grossa lite, provocata dal fatto che il padre andò a riprendere Pat al cancello di 
scuola in stato di ubriachezza, la madre, Clara, rifiutò di fargli vedere il figlio fin­
ché non avesse promesso di non bere quando doveva prendersi cura del bam­
bino. Lungi dal bere di meno, il padre, Mike, rispose andando a casa di Clara in 
un momento in cui era senza controllo, abbattendo la porta e cercando di pic- 
104

---

chiaria. Anche in questo caso la madre era riuscita a gestire molto bene questo 
evento pauroso ed era stata in grado di proteggersi, l'evento aveva ricordato a 
Pat altre occasioni in cui si erano verificati dei litigi tra i genitori. Il bambino iniziò 
ad avere degli incubi terribili e non era in grado di concentrarsi a scuola; inoltre 
mostrava in giardino comportamenti aggressivi che il personale scolastico non 
aveva mai notato precedentemente. Facendolo parlare, Pat fu in grado di dare la 
propria versione sugli eventi che lo avevano spaventato, sebbene la madre dis­
se che non ne aveva mai fatto cenno prima d’allora.
GGB: Ti ricordi le urla e i litigi? Forse a volte li hai visti oppure scappavi e ti 
nascondevi? Dove ti trovavi quando litigavano?
Pat: Stavo vicino alla porta.
GGB: Giusto, così potevi scappare?
Pat: Guardavo soltanto, così non potevano prendermi.
GGB: Quando si arrabbiavano molto, avevi paura che potessero colpire 
anche te?
Pat: Sì.
Clara: ... Capitava sempre quando il padre era ubriaco. E aveva paura per 
cosa potesse accadere.
GGB: Tuo papà era diverso quando non beveva?
Pat: Sì.
GGB: Che cosa ti faceva pensare "Oh papà ha bevuto”?
Pat: ... Litigavano [mostra a GGB un disegno che ha fatto del litigio]. 
GGB: È un disegno molto bello, dimmi chi è chi, così non sbaglio.
Pat: Questo è papà, questa è mamma e questo sono io.
GGB: Vicino alla porta così puoi andare via. È un disegno molto bello. [In­
dicando il disegno]. Papà era solito afferrare la mamma al collo oppure si limi­
tava a spingerla?
Pat: La spingeva.
Pat ha rivelato il suo senso di impotenza quando la madre e il padre urlava­
no.
GGB: Che cosa cercavi di fare quando provavi a fermarli?
Pat: Cercavo di gridare ma non potevano sentirmi.
GGB: Sì, è un sentimento terribile quando cerchi di fermare qualcuno e non ti 
ascolta.
Pat: Sì.
GGB: È accaduto spesso?
Pat: Sì.
Clara: Non me lo ha mai detto a casa.
GGB: I bambini spesso si ricordano cose paurose, sa, soprattutto se ac­
cadono alle persone che amano. [Rivolgendosi a Clara], E accadeva molto 
spesso, si ricorda?
Clara: Sì, troppo spesso. Tutti i fine settimana e talvolta durante la settimana.
105

---

Sembrava che Pat, a 5 anni, fosse in grado di portare nel sogno le sue 
paure terrificanti piuttosto che esprimerle verbalmente. La madre non aveva 
pensato di parlare con lui della violenza del padre in parte perché gli eventi 
che ricordava erano eventi da cui la madre aveva desiderato proteggerlo, ed 
in parte per il dolore che lei stessa provava nel ricordarli. Molti genitori temono 
anche che parlare di un evento sarebbe peggio piuttosto che meglio. Clara 
voleva che le cose cambiassero sia per sé sia per Pat e il padre. Abbiamo 
concluso il primo colloquio con l'accordo che ogni volta che Pat avesse fatto 
un sogno doveva andare diretto da Clara, anche se ciò avesse comportato 
svegliarla, e raccontarglielo. Pat chiese alla madre: "Anche a mezzanotte?” e 
lei confermò che avrebbe potuto farlo. Due settimane dopo Clara chiese di ve­
nire da sola, dicendo che non vi erano stati più incubi o episodi di enuresi ma 
che vi erano cose di cui lei stessa voleva discutere.
Per Clara il potente significato del disegno di Pat risiedeva nel modo in cui 
esso riproponeva gli eventi da lei stessa vissuti durante la sua infanzia. Anche 
lei ricordava tali litigi quando era piccola, e il proprio senso di impotenza, quan­
do si nascondeva dietro al divano. È stato molto importante esaminare tutte le 
paure e i significati che lei e Pat potevano leggere in tali episodi di violenza, dal 
momento che voleva che le cose andassero meglio per Pat rispetto a quanto 
fosse accaduto a lei. Dopo il divorzio della propria madre dal padre aveva inter­
rotto il rapporto col padre, che rimpiangeva amaramente. Desiderava che Pat 
potesse continuare a vedere il padre, dopo la separazione, così come non fu a 
lei possibile dopo la separazione della propria madre. Il suo scopo era diventare 
forte abbastanza per sentirsi sicura da consentire alla relazione di Pat con il pa­
dre di continuare, nonostante la precedente violenza coniugale. Come abbiamo 
visto nel Capitolo 2, Clara è stata in grado di essere chiara con il figlio rispetto 
al fatto che la separazione non fosse causata da lui: “Sei troppo piccolo, caro, 
non può essere in nessun modo colpa tua”. Ha gestito i recenti tentativi di vio­
lenza da parte del padre di Pat negoziando ulteriori contatti tra lui e il figlio fuori 
casa, fino a che non si sentiva sicura. Inoltre, ha deciso di affrontare la continua 
violenza all’interno della propria famiglia di origine, controllando il fratello che at­
tualmente terrorizzava la madre nella casa materna, rimproverandola e "pu­
nendola" per aver “distrutto la famiglia” ventanni prima.
Nel pensare a Pat, una delle preoccupazioni di Clara può essere estesa a 
molti bambini che hanno avuto simili esperienze. Quando la visione di Pat del 
mondo secondo la quale la violenza è un comportamento “usuale” tra un uo­
mo e una donna può diventare relativamente rigida e potenzialmente auto- 
perpetuante? A quale punto del suo sviluppo può essere importante affrontare 
con lui questo argomento per vedere se ci sono altri modelli di gestione della 
rabbia e della violenza disponibili nell’ambito della famiglia estesa? Per e­
sempio, se un bambino vede il padre colpire la madre ma ha dei modelli rela­
zionali di tipo differente in base al comportamento del nonno verso la nonna, 
o dello zio verso la zia, è meno probabile che abbia l’idea che le botte siano 
106

---

parte integrante dei litigi quotidiani tra uomini e donne. Se, invece, il nonno 
picchia la nonna, e lo zio la zia, come nel caso della famiglia di Pat, è più pro­
babile che sviluppi l’idea che la violenza sia una parte naturale delle relazioni 
tra uomini e donne, a meno che altri membri della famiglia riconoscano che 
devono impegnarsi ad aiutarlo a pensare altrimenti.
Non sappiamo quante famiglie siano violente in senso “stretto”, sebbene il 
Women’s Aid [associazione a favore delle donne] suggerisca che vi sia un 
numero molto superiore a quello ufficiale (Kelly, 1998). Molte famiglie hanno 
a disposizione reti sociali e amicali alternative a cui ricorrere, in modo che i 
bambini possano sviluppare altri modi di osservare o elaborare il comporta­
mento tra uomini e donne. Tuttavia, è noto che la violenza nelle famiglie 
spesso è accompagnata da un livello di isolamento sociale che ha degli effetti 
auto-rinforzanti. Ciò rende importante che tutte le figure professionali che so­
no consapevoli della violenza che avviene in una data famiglia consideri la 
più ampia rete a cui i bambini partecipano. Come ha descritto Gelles (1987), 
le famiglie in cui si verifica la violenza sono spesso caratterizzate da una 
mancanza di partecipazione al contesto più ampio delle relazioni sociali che 
possono offrire ai bambini dei modi alternativi di relazionarsi e di risolvere i 
problemi. In questo caso è ovviamente vitale il ruolo della scuola; con la pre­
disposizione di sistemi di controllo contro il bullismo, le scuole, ad esempio, 
danno ai bambini un forte messaggio che il comportamento violento è inaccet­
tabile (Kidscape, 1998). Inoltre, servizi come la Childline [il nostro Telefono 
Azzurro] offrono al bambino una via neutrale per accedere alle informazioni 
sull’aiuto e le risorse disponibili in una data area, oltre a proporsi come un 
luogo sicuro in cui il bambino può sentirsi libero di parlare di ciò che accade a 
casa. Iniziative recenti in fase di sviluppo comprendono siti informatici che 
forniscono informazioni sulla violenza domestica verso i bambini, e libretti 
informativi tascabili, distribuiti gratuitamente presso le scuole, su cui sono ri­
portati i numeri dei servizi.
Maccoby, un ricercatore dello sviluppo che ha studiato il comportamento 
violento nelle famiglie, ha messo in luce l’importanza dello stile generale del 
comportamento familiare sul bambino (Maccoby, 1986). La maggior parte 
delle famiglie sviluppa o possiede una gamma di modi di gestire le provoca­
zioni della vita familiare quotidiana. Tuttavia, sembra che nelle famiglie che 
ricorrono alla violenza, quando l’uno si arrabbia o è “matto” nei confronti del­
l’altro, determinate conversazioni e determinati modi di reagire dominino sul 
pattem generale di relazione, e gli altri tipi di dialogo o pensiero divengano 
marginali. Lo sviluppo di un tipo di scambio rabbioso e di un linguaggio vio­
lento a spese degli altri è più probabile che si verifichi nei periodi di alta con­
flittualità, come quelli che possono accompagnare un divorzio di particolare 
astiosità. Due genitori che discutono su come condividere l’organizzazione 
107

---

della cura del figlio, per esempio, possono passare rapidamente dal disaccordo 
sulle realtà del padre che vuole avere “pari” competenze, a disaccordi più am­
pi su quale “realtà” sia “vera”, per poi passare al passo successivo di difendere 
la propria verità contro l’ostilità dell’altro genitore.
Madre: Credo che se sei al lavoro e senti che c’è qualcuno a casa malato, 
non ricevi la notizia nello stesso modo di quando sei a casa con lui. Come 
papà non hai idea di cosa sia avere un figlio ammalato.
Padre: Va bene, va bene.
Madre: Lo senti solo dopo, puoi anche non ricordarlo.
Padre: Ok, allora dici che come padre sono inutile.
Madre: Non dire ok in quel modo, voglio dire la verità è che, non hai mai,... lo 
sai, per tutto il tempo che sono stati a scuola, quante volte li hai portati a scuola 
o li hai ripresi da scuola? Quante volte... dai rispondimi. Posso contarlo sulle dita 
di una mano le volte che li sei andati a riprendere. E poi vieni fuori con quella 
donna... E chiedi di poterti prendere cura di loro.
Padre: So quando devono essere ripresi, posso andarli a prendere e so co­
me prendermi cura di loro quando sono malati. Solo che non mi dai una possibi­
lità, ti scagli sempre contro di me.
Madre: E tu non hai mai provato a lavorare e a prenderti cura dei bambini 
allo stesso tempo... non hai idea di cosa sia, come uomo, non ne hai idea.
Padre: Hai un’idea di come sia il divorzio, allora dimmi questo.
Madre: No.
Padre: Esattamente.
Madre: Che cosa c’entra?
Padre: Nuove situazioni, nuove realtà, ecco cos’è. Devi affrontare il fatto che 
lo farò anch’io.
Madre: Beh allora suppongo che quello che dico è che non voglio che tu lo 
faccia, non ne saresti maledettamente capace.
Padre: Beh ora siamo in un momento di svolta, nuove realtà saranno crea­
te indipendentemente da quello che tu vuoi. Smetti di fingere che la tua sia la 
sola verità.
Confrontare i genitori con il bisogno di sviluppare nuove realtà, focaliz­
zandosi sugli scopi comuni per il bene dei bambini oltre che esaminando in 
dettaglio le sequenze degli scambi aggressivi, può estendere il vocabolario 
emotivo della famiglia al di là di questo tipo di reattività ristretta e rigida, tipi­
ca di molte discussioni relativamente controllate sulla condivisione della or­
ganizzazione. Dove la violenza costituisce una parte della modalità di scam­
bio, invece, devono essere presi in considerazione quattro fattori per valutare 
la possibile efficacia del lavoro in questo tipo di situazione:
1. la violenza può essere prevenuta e vi sono dei mezzi a disposizione per le 
108

---

persone implicate per sapere chi chiamare per fermare ciò che sta accaden­
do, o per badare ai bambini? I genitori sanno come fermarsi senza coinvol­
gere i bambini nella nuova situazione di vita in cui si trovano? C’è bisogno 
di porre queste domande con ancora maggiore precisione nelle situazioni 
in cui i bambini si troveranno da soli con un genitore durante la visita;
2. il pattem di comportamento violento cesserà per un periodo sufficiente tra 
le sedute perché possa svilupparsi un qualsiasi cambiamento positivo nelle 
idee, nei sentimenti o nel comportamento sul quale poter agire, o tale cam­
biamento può avvenire nell’ambito dell’incontro con il terapeuta? E impor­
tante considerare l’uso/abuso di alcol e droghe da parte del caregiver quali 
variabili da tenere in debito e serio conto se il genitore si trova nell’incon­
sueta condizione di incontrare da solo il proprio figlio;
3. quanto la modalità della violenza familiare è divenuta parte del modo di e­
sprimersi del bambino, sia a casa sia in altri contesti come con gli amici, nei 
luoghi pubblici quali la piscina, e il parco giochi? La violenza è divenuta 
parte centrale del vissuto di sé del bambino, ed è estesa ad altri contesti?;
4. un quarto aspetto connesso alla sicurezza dei bambini riguarda le madri e i 
figli maschi nel corso del tempo, molto dopo che il processo del divorzio 
può essersi concluso. Quanto la violenza è divenuta un’aspettativa della 
madre di come un maschio, adulto o bambino, si comporterà nei suoi con­
fronti? In queste circostanze un qualsiasi episodio di comportamento di 
rabbia nel bambino si associa nella sua mente al comportamento violento 
subito dall’ex partner. Abbiamo riscontrato che questo è un problema spe­
cifico dei figli maschi che vivono da soli con le madri e ne parleremo ulte­
riormente di seguito.
3.1 rischi per i bambini
Mentre alcuni professionisti, soprattutto quelli che si occupano primaria­
mente di protezione dei minori - poliziotti o personale dei tribunali - possono 
essere molto consapevoli dei rischi possibili per i bambini, la situazione è diver­
sa per coloro che non si occupano normalmente di violenza domestica. Nel con­
siderare quanto un bambino possa essere a rischio, tutti noi dobbiamo conoscere 
il potere dell’adulto e la forza dei sistemi coercitivi di imporre il silenzio alle 
voci delle donne e dei bambini. Come risulta evidente dall’analisi del trattamen­
to di donne uscite dal contesto di violenza da diversi anni, queste donne com­
prendono che la violenza è in sé inaccettabile, ma, avendo vissuto per anni in un 
sistema in cui poteva esserci in qualsiasi momento l’esplosione di comporta­
menti violenti, hanno ancora minato il senso di sicurezza e di autostima (Gorell 
Barnes, 1978, 1998; Gorell Barnes e Henesey, 1994).
109

---

L’analisi dell’incidenza della violenza sui bambini mette in luce che all’inter­
no delle famiglie non divorziate, la violenza è maggiormente diretta verso le 
bambine. Tuttavia, può essere che, dopo il divorzio, i maschi siano ugualmente a 
rischio. Un bambino può divenire a rischio quando vede il padre da solo e mani­
festa un comportamento oppositivo in una situazione non mediata dalla madre. Il 
suo comportamento oppositivo può provocare delle risposte vendicative da parte 
del padre quando la madre, che non è presente, non può né intervenire né mode­
rare il livello di “punizione” inferto. La ricerca nel Regno Unito ha mostrato che 
è più probabile che i padri ricerchino il contatto continuo con i figli maschi piut­
tosto che con le figlie (Simpson, McCarty e Walker, 1995), ed è quindi fonda­
mentale che tutti coloro che si occupano di divorzio e lavorano con i genitori e i 
bambini abbiano ben presente questo rischio.
È difficile pensare alla violenza senza un senso di angoscia. Nel resto del 
capitolo forniamo degli esempi di famiglie in cui il nostro intervento nel tem­
po ha dato risultati positivi e ha consentito di creare un contesto più sicuro per 
i bambini. Evidenziamo alcuni punti chiave che possono essere utili anche per 
i colleghi di altri ambiti professionali.
Nella famiglia O’Rourke, Sean si trovava in mezzo a due genitori che ave­
vano aspettative totalmente divergenti e ha dovuto imparare a gestire sia la 
rabbia del padre sia il proprio impulso a rispondere con la violenza. Gli scoppi 
violenti del padre erano stati per anni la consuetudine, ma si erano intensifica­
ti durante il processo del divorzio. Sean voleva continuare a vederlo regolar­
mente, ma aveva paura del modo irrazionale con cui il padre lo picchiava. 
Non capiva i segnali che gli potevano indicare di trovarsi in una delle “sedute 
correttive” del padre. Precedentemente aveva fatto affidamento sulla madre 
June per controllarle, ma sapeva che ora durante le visite doveva affrontare il 
padre da solo.
Lavorando con Mr. O'Rourke (Michael) e Sean insieme, è stato possibile 
analizzare in dettaglio cosa accadesse quando Michael desiderava "corregge­
re” Sean, rompendo le sequenze e legando ogni comportamento ai sentimenti 
corporei di dolore, turbamento e pianto. Mr. O’Rourke negava che accadesse 
qualcosa di veramente violento, e descriveva il suo comportamento giustifica­
to da una correzione necessaria. Tuttavia era pronto a discutere seriamente 
di ciò che implicava essere un buon genitore, ossia “apprendere nuovi modi di 
essere genitore dopo il divorzio”. Accettò che i bambini non potessero investi­
re “più di tanto” in una o altra attività, o nel tempo trascorso a svolgere compiti 
per migliorarsi, e che l’organizzazione dei compiti a casa da lui progettata do­
vesse essere modificata. Tentativi di districare la verità e la realtà in questa si­
tuazione, così come in altre in cui vi è una continua negazione, può non porta­
re risultati. Una cornice ipotetica, del tipo “come se”, in cui l’educazione dei 
bambini viene collocata in un più ampio dibattito sociale, si è mostrata più frut­
110

---

tuosa. “Se ci si aspettano determinate cose da un bambino di 9 anni, come 
può un genitore richiederle?”. Da una posizione in cui il padre è stato invitato 
a contribuire a dare dei consigli a un genitore ipotetico di un ipotetico bambi­
no, Mr. O’Rourke è stato in grado di pensare a “metodi disciplinari adeguati” 
in modo diverso. Si sono sviluppate diverse interazioni bambino-genitore di ti­
po più adeguato e, poiché sono state elaborate da lui stesso (con l'aiuto del 
terapeuta), Mr. O’Rourke ha creduto in esse e ha voluto che si sostituissero al 
precedente comportamento altamente reattivo. Inoltre è stato apertamente af­
frontato, con il padre e il figlio insieme, il bisogno di trovare altri modi per ge­
stire i momenti in cui il padre “non lo riconosceva". Sono stati sviluppati dei 
modi in cui Sean potesse ricordare al padre quale fosse la sua età e la sua 
corporatura, che, registrati, sono stati riascoltati in colloqui successivi.
Un aspetto chiave per ridurre la violenza è consistito nell’incoraggiare Mr. 
O'Rourke ad esprimere il suo amore e i suoi sentimenti protettivi verso il figlio. 
Questi sono stati da noi confermati e rinforzati anche dal fatto che come tera- 
peute donne abbiamo mostrato di credere che fosse un uomo capace di svol­
gere il proprio ruolo di genitore anche da solo. Il costante impegno verso il fi­
glio costituiva una parte vitale dell’esistenza di Mr. O'Rourke, che quindi ave­
va ben accettato di partecipare a brevi e focalizzati incontri nel contesto espli­
cito di “sviluppare ciò che è meglio per Sean".
Altri studi hanno messo in luce che una buona relazione con un genitore 
può mediare gli effetti negativi della violenza da parte dell’altro. Lavorare con 
la madre di Sean, quindi, è stato vitale per fornire un contesto alternativo in 
cui il figlio potesse costruire degli spazi di auto-monitoraggio e la credenza 
nelle proprie capacità.
Oltre alla fine della violenza nella propria vita, altri tre fattori hanno aiutato 
Sean ad accrescere la propria autostima. Innanzitutto, il miglioramento scola­
stico: poteva svolgere più tranquillamente i compiti a casa, seguendo le a­
spettative scolastiche più che quelle del padre. In secondo luogo, il migliora­
mento del rapporto di Sean con la madre in quanto donna e madre, una rela­
zione che era stata precedentemente minacciata dall'abuso del padre. E, in 
terzo luogo, il padre aveva iniziato ad ascoltare le opinioni della madre in me­
rito all’educazione di Sean più di quando vivevano insieme. Il rendersi conto 
che Sean stava ora andando meglio a scuola ha aiutato Mr. Rourke a diminui­
re la sua supervisione sull’apprendimento del figlio e a collaborare più stret­
tamente con l’ex moglie.
4. Aspetti chiave per ridurre la violenza genitoriale in casa 
dopo il divorzio
• Identificare le qualità che il genitore ammira e che apprezza nel bambino; 
trovare il “piacere” di stare col bambino.
Ili

---

• Identificare aspetti di amore e di protezione nel genitore.
• Aiutare il genitore ad individuare aree della propria competenza con il 
proprio figlio.
• Confermare e rinforzare queste competenze in modi specifici: cioè, chiede­
re al genitore quali cambiamenti/miglioramenti nota quando loda il proprio 
bambino.
• Dare un’approvazione professionale per quello che si considera buono e esse­
re molto chiari su ciò che non è un comportamento accettabile.
• Utilizzare modelli educativi per aiutare il genitore ad elaborare nuove tatti­
che basate sulla conoscenza sui bambini.
• Ignorare ogni asserzione storica o culturale che renda la violenza degna di 
rispetto e sostituirla con il “pensiero moderno”.
5. Il comportamento negativo dei figli: “sei proprio tutto tuo 
padre”
Ci possono essere molti problemi quando un bambino deve spostarsi tra due 
case dopo un divorzio, e ciascun genitore vede costantemente il comportamento 
del figlio come qualcosa che ha appreso “per colpa” dell’altro genitore. Quello 
che il bambino fa a casa della madre ricorda il comportamento dell’ex marito, 
quello che fa a casa del padre ricorda quello dell’ex moglie. Tuttavia ci sono 
anche dei problemi per i figli maschi i cui padri violenti scompaiono dalla loro 
vita. Abbiamo constatato che se un marito è stato violento, anche tratti minimi 
di comportamento negativo da parte del bambino possono essere etichettati con 
l’affermazione: “è proprio tutto il padre”. Sia che il padre sia ancora presente o 
che latiti dalla vita del figlio, sicuramente egli è ancora presente nella mente 
della madre. Etichettando in questo modo il suo comportamento, al bambino si 
conferma il comportamento violento e non gli si permette di sviluppare altre 
modalità di relazione. Per sette delle famiglie in cui i bambini coinvolti erano 
maschi, alcuni aspetti del loro comportamento erano visti dalle madri come u­
guali a quelli attuati dal padre dei propri figli.
Una delle famiglie con la quale abbiamo lavorato per anni ha evidenziato 
chiaramente queste difficoltà. Mrs. Ling, una donna italiana sposata a un uomo 
cinese, aveva vissuto secondo il modello del marito per il quale “il compito 
dell’uomo è fornire il cibo, il compito della donna è curare il nido", senza ricono­
scere per anni né a lui né a se stessa la contraddizione tra le parole dell’ex ma­
rito e la realtà della loro vita. All’inizio, infatti, la signora aveva lavorato dura­
mente per sostenere gli studi di lui e contemporaneamente si era presa cura del 
primogenito Harry. Quando il marito ottenne la promozione, Mrs. Ling ridusse 
112

---

l’orario di lavoro visto che la famiglia, con la nascita di altri due bambini, si era 
allargata; una bambina Melinda e un bambino più piccolo John. Il marito era so­
lito usare la violenza come modalità per confermare la sua superiorità maschile. 
Nel raccontare questa relazione a distanza di anni, Mrs. Ling disse che ne por­
tava ancora dentro di sé gli effetti: “Penso che abbia influenzato me e tutti i 
bambini... Le do un esempio di oggi... Sono andata a vedere se c'era abba­
stanza acqua nella macchina... ed Harry, il mio figlio maggiore, è venuto con 
me, e mi dice [assumendo un tono di voce crudele] ‘mamma, perché hai messo 
quella cosa sul mio sedile, una rivista’, e l’ha lanciata sul pavimento della mac­
china e ho pensato: ‘non devi fare così ... per me è importante... perché non ti 
limiti a metterla sul mio sedile’ e ho detto: ‘chiunque altro lo avrebbe fatto, tu no 
perché ti comporti come lui’. Sono scattata così altre volte e mi sono molto ar­
rabbiata....”. Comunque a tre anni dal divorzio Mrs. Ling era in grado di fare 
una distinzione tra l’ex marito e il figlio. Aggiunse che nel tragitto aveva detto a 
Harry: "Non avrei dovuto dire che sei uguale a tuo padre... scusa se ho detto 
così, hai le tue buone ragioni come chiunque altro... non sei come lui... non 
dovresti lanciare le cose... dovresti dire: 'mamma, puoi spostarlo per piacere’... 
e io non scatterei così...". Pensando a se stessa aggiunse: “Vede... ho questa 
rabbia... credo sia dolore., e tutto me lo ricorda... me la fa emergere e voglio 
colpire con forza, voglio nascondermi e ho pensato: 'no, no, non posso più farlo 
ai miei figli’”.
La situazione era rimasta più problematica con il figlio minore, non solo 
perché il bambino le si rivolgeva spesso in modo violento ma perché John le 
provocava il comportamento vendicativo che era solita mostrare al marito... 
“A volte dico delle cose... dico: ‘non fare così o ti ammazzo', e lui dice che mi 
ucciderà... sì mi dice: ‘sei mia moglie, io sono tuo marito'... è mio marito... tu 
non sei mio marito, gli dico, sei mio figlio, fa quello che ti dico".
Per alcuni bambini il comportamento violento appreso dai genitori è limi­
tato alla sola relazione con i genitori. Tuttavia studi precedentemente citati 
mostrano come i bambini possano attuare i pattern di violenza anche in altri 
contesti della loro vita, mostrandosi capaci di interpretare sia il ruolo del pic­
chiatore sia della vittima in contesti al di fuori di quello domestico (Sroufe e 
Fleeson, 1988). Noi abbiamo costatato che ciò si è verificato nell’ambiente 
scolastico per diversi bambini da noi incontrati.
Una recente rassegna degli effetti della violenza nelle relazioni intime sui 
bambini indica la forza del legame tra la violenza dell’adulto, il disturbo della 
condotta dei bambini e gli agiti violenti di quegli stessi bambini in età adulta 
(Moffitt e Caspi, 1998). Le figure professionali devono porre attenzione a cre­
are delle discontinuità nell’esperienza di violenza dei bambini anche dopo la 
separazione genitoriale. Può essere necessario molto lavoro da svolgere con la 
madre dei bambini, che ha essa stessa vissuto la violenza, per liberarla dalle 
risposte che ha sviluppato per far fronte ai continui comportamenti violenti, 
113

---

così che queste risposte non diventino ulteriori risposte violente dirette ai fi­
gli. Inoltre, come sperimentato in Canada e nel Regno Unito, si è rivelato mol­
to efficace progettare dei programmi educativi a scuola volti ad apprendere a 
negoziare e mediare il conflitto utilizzando modalità diverse.
6. La malattia mentale grave e il comportamento irritabile
È noto, come emerge da molte ricerche, che il tipo di adattamento dei geni­
tori dopo una separazione o un divorzio ha una significativa influenza sulle 
modalità di adattamento del bambino. Un’importante malattia mentale in un 
genitore può determinare un comportamento, da moderata ad alta intensità, 
imprevedibile, acuto o incostante. Questi comportamenti possono divenire ul­
teriori fattori di rischio per un bambino se la famiglia si disgrega, dal momen­
to che precedenti protezioni contro lo stress o gli effetti della malattia vengo­
no meno o sono alterati, e il bambino vi è esposto più direttamente. Per i 
bambini le interazioni con un genitore possono implicare un’esperienza occa­
sionale cui è difficile dare senso, e in alcuni casi ciò può anche includere vio­
lenza o un comportamento abusivo non adeguato verso di loro o i fratelli e le 
sorelle. Per esempio, un bambino che esce per recarsi a scuola può essere ac­
cusato di essere crudele o di trascurare il genitore lasciandolo solo e gli può 
essere detto che dovrebbe rimanere a casa con lui per tenergli compagnia. I 
bambini potrebbero essere coinvolti nelle preoccupazioni di natura bizzarra 
del genitore mentre stanno cercando di svolgere i compiti a casa; o possono 
essere chiamati per occuparsi di un apparente o reale comportamento suicida- 
rio che sentono di non poter gestire. Tali comportamenti avvengono solita­
mente quando il bambino non è percepito dal genitore come un bambino, co­
me un essere vivente che è in una fase di sviluppo caratterizzata dalla dipen­
denza proprio perché in un processo di crescita e di cambiamento, ma è piut­
tosto visto come una persona che si desidera si prenda cura del genitore stes­
so. Oppure, ancora, il bambino può essere visto come un “oggetto” ostile da 
parte della persona malata, che dirige così contro il figlio fenomeni personali 
e interpersonali di tipo irrazionale. Vivere con un genitore malato può essere 
molto difficile per un bambino se non c’è nessun adulto che funzioni da base 
sicura o se non c’è in casa nessun altro adulto che possa essere chiamato come 
sostituto nel caso in cui la situazione diventi particolarmente problematica.
E importante evidenziare che, seppure il bambino riesce a fronteggiare la 
situazione in cui il genitore è malato per un lungo periodo di tempo o in modo 
cronico, l’esperienza di prendersi cura del genitore ha i suoi limiti e le sue co­
strizioni. Questo è vero anche per gli adulti che si prendono cura del malato, 
ma un bambino, che è sia dipendente sia in una fase di crescita, ha bisogno 
114

---

che gli vengano offerte altre opportunità “da far emergere”, al di fuori del 
contesto della malattia. I genitori con una patologia mentale possono divenire 
così auto-centrati sulla malattia da non essere capaci di pensare ai bisogni del 
bambino del quale dovrebbero assumersi la responsabilità.
Per Carolina, ad esempio, prendersi cura della madre era naturale da quan­
do il padre aveva deciso che non poteva più sostenere la lunga e complicata 
psicosi della moglie e si era formato una seconda famiglia quando la figlia era 
ancora molto piccola. Carolina viveva con la madre che si occupava di lei con 
l’aiuto dei propri genitori e di un influente sacerdote del quartiere. Era spesso 
Carolina a pianificare la giornata della madre e le faceva compagnia al ritorno 
da scuola e, sempre più, durante l’orario scolastico. Carolina stessa divenne 
l’oggetto delle preoccupazioni della madre che chiedeva costantemente certifi­
cati medici che attestassero qualche nuova e grave malattia, che lei, grazie alla 
propria sensibilità, era l’unica in grado di riconoscere. La bambina vedeva sem­
pre meno il padre, perché la madre sosteneva che era troppo rischioso per la 
sua salute andare nella nuova casa dell’ex marito: il rischio era nei peli e nei 
germi degli animali domestici e nel cibo dei nuovi figli del padre di Carolina. La 
bambina doveva affrontare la tensione tra le credenze della madre e la sua 
consapevolezza di quanto si sarebbe divertita se avesse potuto frequentare i 
suoi coetanei a scuola. A volte una voce in testa le diceva: “So che qui sono io 
la vera madre”. Tuttavia dire apertamente che sarebbe voluta andare a scuola e 
che le sarebbe piaciuto vedere il padre e la sorella acquisita era visto come 
troppo sleale dalla madre, e perciò fu un argomento che non venne mai toccato 
a casa.
Cosa può aiutare un bambino a “stare bene” nonostante tutto sembri “anda­
re male”? Tutte le figure professionali devono sapere il più possibile dei vari 
adulti affidabili cui le famiglie possono rivolgersi: nonne, zie, sorelle maggio­
ri, nonni, zii e fratelli maggiori; alcuni conviventi e amici di lunga data, e an­
che personale pagato che sta in famiglia, badanti che forniscono a un genitore 
un sostegno sufficiente, altrimenti inadueguato. E essenziale una comprensio­
ne dei numerosi piccoli episodi relazionali con il genitore malato e le altre fi­
gure di riferimento sane, che possono garantire al bambino un’immagine posi­
tiva di sé. Gli aspetti della vita domestica che contribuiscono alla resilienza 
del bambino devono essere bilanciati da interazioni regolari sia con un adulto 
affidabile esterno alla casa con cui il bambino possa parlare sia con gli amici 
che forniscano un’altra dimensione di vita (Rutter, 1966; Gorell Barnes et al., 
1998; Rutter, 1999).
A volte non si riescono a trovare delle altre persone affidabili, ed è quindi 
importante sapere quando la famiglia e gli amici non possono fornire un am­
biente sicuro.
115

---

Da dopo il divorzio della madre dal padre, avvenuto quando aveva sei anni, 
Edie si occupava della madre, Emma, più di quanto la madre si occupasse di 
lei. Questo pattern era associato alla lunga dipendenza di Emma dalle droghe 
prima ancora del divorzio. La mente di Emma diventava sempre più confusa e 
irrazionale, a seguito dello sviluppo del virus dell’Aids. A volte si aspettava che 
Edie si comportasse come una bambina di 8 anni e che arrivasse a scuola in 
orario; altre la teneva a casa per lavorare per lei e preparare il tè per le persone 
che sarebbero venute a casa (forniva droga a molti tossicodipendenti). Ad Edie 
piaceva svolgere questo compito e lo considerava un’importante responsabilità, 
ma si sentiva minacciata da alcuni dei comportamenti bizzarri che vedeva, tra i 
quali i rapporti sessuali della madre con uomini diversi. Edie voleva andare a 
scuola solo nei giorni in cui la madre stava abbastanza bene, ma sentiva spes­
so di dover stare nei paraggi per “darle un’occhiata perché non mi piacciono le 
persone che vengono a casa nostra e non mi piace che mi sostituiscano”.
La consapevolezza di Emma della sua fragilità divenne la preoccupazione 
principale con il peggioramento dello stato di salute, e ciò comportò una mag­
giore concentrazione sulla discussione a livello concreto del futuro di Edie. 
Tutti i parenti di Emma con i quali aveva rotto i rapporti a causa della tossico­
dipendenza furono contattati ed Edie potè riavvicinarsi alla nonna e ad uno 
zio e una zia. Nessuno di loro volle però prendere in affidamento la bambina, 
e in alcuni casi Emma stessa non li ritenne idonei, per questo ebbe l'idea di 
riportare il padre di Edie nella sua vita.
Vi era prova che la bambina fosse stata sessualmente abusata durante 
una visita al padre in un periodo precedente. Tuttavia, Edie stessa era eccita­
ta all'idea di riappropriarsi del padre, ma, poiché in occasione di una visita, 
Edie riferì di aver pensato che il padre avesse avuto un’erezione mentre gio­
cavano, si sentiva di nuovo insicura. La convinzione che ciò fosse accaduto 
bastò perché la bambina venisse allontanata dalla sua famiglia. La storia pre­
ferita di Edie era Matilda di Roald Dahl. “Sai, la maggior parte dei grandi tratta 
i bambini come esseri meravigliosamente intelligenti anche quando sono stu­
pidi, ma è l’inverso, questa è la cosa strana. Matilda è così potente che può 
far cadere le cose anche solo guardandole perché ha un cervello molto poten­
te che lei non usa...”.
Molti bambini, prematuramente esposti alla cura dei propri genitori, svi­
luppano fantasie, come questa di possedere poteri nascosti, che possono persi­
stere anche in età adulta. Con i bambini piccoli questo si esprime spesso me­
diante l’asserzione di essere “l’uomo di casa”. Quello che li sconcerta è quan­
do la madre si comporta come se ciò fosse vero, e dà loro responsabilità per le 
quali non sono emotivamente pronti. Nella nostra ricerca questa fantasia, in­
sieme a sentimenti di impotenza per ciò che il bambino non è in grado di ac­
quisire, si è mostrata amplificata nei casi in cui la madre soffriva di una sin­
drome depressiva cronica.
116

---

Paolo, 6 anni, si era preso carico della madre Isabel dopo la separazione. 
Aveva assistito alla violenza tra i genitori ed era divenuto altamente sensibile 
alla condizione di Isabel con il peggiorare della relazione. Paolo aveva assun­
to il proprio compito molto seriamente, ed era attentissimo a tutte le attività e 
le amicizie della madre al punto da destare la preoccupazione del medico che 
inviò la famiglia. In stanza con la madre, la sorella e me, mise i piedi sul tavo­
lo e, ammonendo la madre col dito, disse: “Ora sono l'uomo di casa, devi fare 
come dico io". Inizialmente Isabel si sentiva troppo giù per contrastarlo, ma il 
suo umore migliorò dopo che venne sistemata in un posto sicuro. Introdurre la 
presenza della madre di Isabel a casa per lunghi fine settimana ha creato un 
cambiamento nell’organizzazione, e la stessa Isabel ha riacquistato abba­
stanza fiducia in sé da ringraziare Paolo per essersi preso cura di lei, ma di­
mostrando di avere le risorse per fare lei il capofamiglia, famiglia in cui lui era 
importante ma di cui non era il responsabile.
7. Segni da osservare in un bambino che vive da solo con 
un genitore con uno stato di salute mentale fragile a seguito 
di un divorzio
• Il divorzio ha cambiato l’organizzazione degli adulti che si occupano del 
bambino in modo tale che il bambino debba assumere responsabilità impro­
prie?
• 
I cambiamenti hanno messo a rischio lo sviluppo emotivo o fisico del bam­
bino?
• Il bambino ha sufficienti opportunità di apprendere e giocare?
• Ci sono dei parenti o degli amici affidabili che possano essere coinvolti nel 
sostenere l’intera famiglia?
• C’è una persona affidabile esterna alla famiglia a cui il bambino possa par­
lare in modo regolare?
Secondo i tre dipartimenti che si occupano dell’assistenza ai bambini in re­
lazione alla violenza e al divorzio - il Lord Chancellor’s Office, l’Home Offi­
ce e il Dipartimento per la Salute - un servizio rappresentativo integrato che 
comprenda tutti gli aspetti giuridici minorili, deve lavorare con l’obiettivo di 
ovviare a tutte le omissioni nei confronti delle donne, dei bambini e della sicu­
rezza durante le visite, sia a livello legale sia a livello di contatto. Si spera che 
le disposizioni di supervisione comprendano condizioni quali l’indicazione di 
programmi di intervento come condizione per le visite. I programmi di inter­
vento dovranno comunque essere potenziati per rendere tale disposizione pos­
sibile, poiché attualmente molto scarsi (Kelly, 1998). Inoltre, una gamma di 
117

---

condizioni esplicitamente articolate sulle visita possono aggiungere sicurezza 
sia ai bambini sia alle madri. Si spera inoltre che venga aumentato il potere at­
tualmente conferito al tribunale di punire la violazione delle ingiunzioni.
8. Centri di incontro
I centri di incontro attualmente hanno come focus primario una base neutra 
dove i padri, e a volte altri parenti, possono vedere i propri bambini. Gli spazi di 
incontro stanno rapidamente divenendo uno dei possibili provvedimenti tra una 
gamma di servizi adibiti a migliorare la qualità della funzione genitoriale tra 
padri e figli (Simpson, 1994). Attualmente i centri di incontro possono essere 
considerati un luogo dove i bambini possono essere al sicuro, sebbene le limita­
zioni che molti padri sentono di provare nelle condizioni artificiali e ristrette in 
cui vedono i figli possano talvolta operare contro la finalità stessa di facilitare la 
vicinanza genitore-bambino e una loro interazione positiva (Bratley, 1995).
Sommario
Violenza, sicurezza e bambini nelle situazioni che seguono un divorzio
• 
Ci sono dei mezzi a disposizione dei bambini (in casa propria o durante le 
visite) loro noti da poter utilizzare se si sentono spaventati o vengono feriti?
• 
Ci sono prove che possano far pensare a fattori di complicazione quali l’al­
col e le droghe e quindi mettere in discussione la sicurezza di un bambino 
a casa o durante le visite? In relazione agli incontri con il padre, si può co­
involgere una persona diversa dalla ex moglie perché valuti la situazione 
non abituale in cui il genitore e il bambino si trovano da soli, e garantisca 
la questione della sicurezza del bambino? Ci sono degli amici che il bam­
bino può chiamare se sente che sta perdendo il controllo sulla situazione?
• Quanto lo stile familiare della violenza è divenuto parte della modalità e­
spressiva propria del bambino? Se è divenuta parte centrale dell'espe­
rienza di sé del bambino, il comportamento violento da parte di un genitore 
può provocare un comportamento vendicativo da parte del bambino. Que­
sto può rendere la situazione del genitore solo ancora più pericolosa, so­
prattutto in una situazione d’incontro inconsueta. Potrebbe essere più sicu­
ro coinvolgere una terza parte, come un parente o un amico, quale base 
per le visite oppure rimanere accanto al genitore che può essere indotto a 
perdere il controllo. I padri stessi suggeriscono che l'uso dei centri di in­
contro possa essere utile se sono composti da volontari tesi a promuovere 
la cura genitoriale del bambino (Gorell Barnes e Bratley, 2000).
118

---

• Dopo la fine di una relazione violenta, le madri possono aver bisogno di 
essere aiutate a ricordare di fare una distinzione tra qualsiasi brusco com­
portamento messo in atto dal figlio e il comportamento manifestato dall'ex 
partner. Aiutare gli adulti a ricordare che sono i genitori dei loro figli, con 
qualsiasi mezzo, permette di contrapporsi alla confusione che può far sen­
tire il bambino “colpevole” della violenza tra gli adulti.
• La violenza non solo causa paura, ma abbassa anche l’autostima. Le don­
ne e i bambini possono aver bisogno di un aiuto a lungo termine per rico­
struire la fiducia in se stessi in molte aree sociali della loro vita.
119

---

7. La riorganizzazione familiare: 
nuove famiglie e nuovi pattern genitoriali
In questo capitolo prendiamo in considerazione alcuni dei modi in cui le 
famiglie riorganizzate sono in relazione sia praticamente sia emotivamente 
con le famiglie che le hanno precedute e come continuino a coesistervi accan­
to in forme diverse. Le famiglie riorganizzate solitamente portano con sé un 
bagaglio precedente, la perdita di precedenti relazioni intime, il dolore, la ge­
losia e il dispiacere, molti degli effetti stressanti delle transizioni sono ancora 
presenti nella vita attuale. Questi fattori di stress devono essere presi in consi­
derazione dai genitori nel pianificare la gestione della riorganizzazione della 
vita familiare, e bisogna predisporre del tempo per parlare delle speranze e dei 
piani per il futuro. Bisogna anche pensare alle difficoltà che hanno molti bam­
bini a venire a patti con il vivere insieme ad adulti estranei, una questione che 
spesso sfugge all’attenzione nel momento del complesso cambiamento della 
famiglia.
Una famiglia ricostituita si crea formalmente quando due adulti decidono 
di formare una famiglia in cui uno o entrambi i partner introducono un bam­
bino nato da un precedente rapporto, e il nuovo partner diventa così un adulto 
importante e una figura genitoriale per il figlio del partner (National Stepfa­
mily Association, 1991). Tuttavia molte famiglie si uniscono in modo meno 
definito. Anche la relazione tra il nuovo partner adulto e i bambini può essere 
poco chiara; i bambini possono essere membri a tempo pieno o parziale di 
queste nuove famiglie e, nello spostarsi tra le famiglie create da ciascun geni­
tore e le relazioni che ne conseguono, essi dovranno accomodarsi a più di uno 
stile familiare e a diversi tipi di aspettative degli adulti coinvolti. Nella mag­
gioranza dei casi queste aspettative non sono state esplicitamente definite tra 
gli adulti. Gli adulti stessi dovranno lottare per creare le regole di vita comune 
con i nuovi bambini che generalmente evolvono con l’evolversi nel tempo 
delle interazioni. Spesso i legami genitore-bambino si intensificano durante la 
rottura familiare, e affrontare le pressioni che ciò può comportare per le nuove 
120

---

relazioni adulte fa parte della faticosa necessità di creare nuove regole e 
pattem familiari. Inoltre vi sono le pressioni dovute alla gestione della limita­
tezza delle visite tra i bambini e il genitore che non appartiene alla seconda 
famiglia.
Dal momento che i secondi partner, sia che siano formalmente genitori ac­
quisiti o meno, possono considerarsi figure aggiuntive piuttosto che genitori o 
adulti sostitutivi nella vita del bambino, i bambini devono adattarsi a condivi­
dere il ruolo genitoriale tra almeno due persone dello stesso sesso - madre e 
nuova compagna del padre, padre e nuovo compagno della madre - a seguito 
del divorzio e delle nuove convivenze. I bambini avranno almeno tre, a volte 
quattro, e nelle famiglie che si sono più volte ricostituite, cinque o sei figure 
“genitoriali”, che si occupano di diversi aspetti della loro crescita ed educa­
zione. Le filosofie tra le famiglie possono essere coerenti oppure ampiamente 
divergenti. Diversamente dalle strutture di parentela cooperative proprie delle 
culture in cui ciò si è sviluppato nel corso del tempo per facilitare la crescita 
dei bambini, queste strutture di parentela che si vengono a costituire dopo il 
divorzio possono non operare in armonia e possono anche essere avversarie e 
in competizione sulla lealtà e l’attaccamento del bambino.
In questo capitolo prendiamo in considerazione alcune delle caratteristiche 
proprie di molte seconde famiglie, e delineiamo alcuni dei fattori che sembra­
no rendere ai bambini più difficile o più facile gestire le ambiguità della rela­
zione.
La definizione della responsabilità genitoriale condivisa, incorporata nel 
Children Act del 1989, può influenzare in molti modi i confini in formazione 
della famiglie ricomposte. Nel rendere chiaramente esplicita la formale cre­
denza sociale che un genitore è per la vita, si sfida la modalità emotivamente 
preferita di dimenticare i vecchi rapporti e di costruire la nuova vita familiare, 
scelta da molti genitori. Quanto più piccoli sono i bambini al momento del di­
vorzio, tanto più sembra logico alla madre che l’uomo, con il quale vive at­
tualmente, venga visto come il padre, piuttosto che l’uomo che li ha generati 
geneticamente. Il Newcastle Study (Simpson, McCarty e Walker, 1995) ha 
messo in luce che nel contesto di precedente astiosità e violenza, molte donne 
desiderano che le visite dell’ex coniuge cessino. Nel caso in cui un genitore 
desideri continuare il proprio coinvolgimento con il bambino dopo un primo 
matrimonio conflittuale, è possibile che i pattem ostili tra gli ex partner non 
terminino con il divorzio. Se l’ex coniuge tenta attivamente di scompaginare 
la nuova famiglia - per esempio, telefonando tutte le sere e insistendo di par­
lare ai figli durante i pasti; o comportandosi in modo incostante rispetto alle 
visite e creando così un turbamento ai bambini e una disorganizzazione per 
l’intera famiglia - le negoziazioni della vita quotidiana della nuova famiglia 
coinvolgono un terzo adulto esterno, solitamente mal disposto verso la nuova 
121

---

organizzazione familiare. Quando ciascun partner della nuova famiglia ha dei 
bambini nati da una precedente unione, tali interazioni e reciproche provoca­
zioni con l’ex-partner si possono moltiplicare. Nell’affrontare queste tensioni, 
che caratterizzano soprattutto i primi giorni della famiglia ricostituita, abbia­
mo rilevato che sia gli uomini sia le donne consumano molta energia per man­
tenere un equilibrio tra i propri bisogni di una vita sessuale ed affettiva e i bi­
sogni dei figli, preferendo talvolta di tenere segreta una relazione piuttosto che 
svelarla.
11 Children Act del 1989 evidenzia che sono importanti i legami della fami­
glia allargata, con particolare riferimento ai nonni. Nonostante ciò, la discussio­
ne popolare sulle famiglie ricostituite e sulla loro gestione difficilmente ricono­
sce l’importanza della famiglia allargata e della continuità dei ruoli della fami­
glia estesa sullo sviluppo dei bambini. Sono anche importanti le influenze posi­
tive e negative che i nonni possono avere sul proprio figlio, il genitore che sta 
affrontando il divorzio e le nuove esplorazioni affettive. Nel nostro studio con­
statiamo che poco meno della metà delle madri e dei padri coinvolge i propri 
genitori in modo più regolare nella vita propria e dei figli dopo la prima separa­
zione dal coniuge, creando una più stretta struttura di sostegno a se stessa e al 
mondo dei figli. Per alcuni, i membri della famiglia estesa offrono un aiuto nel 
badare ai bambini, mentre altri hanno rapporti difficili con i nonni e, a volte, in­
terrompono i contatti prima frequenti. In tali circostanze i nonni tendono ad es­
sere visti solo durante le vacanze e /o le festività. In genere, i nonni non hanno 
attivamente creato problemi quando i figli hanno dichiarato di avere una nuova 
relazione. Soltanto in tre famiglie i genitori hanno riferito che un nonno aveva 
criticamente commentato la nuova relazione. Due delle tre famiglie erano costi­
tuite da donne che svelavano una “relazione lesbica”, verso la quale i genitori 
del padre espressero la propria ostilità. Nella terza famiglia i nonni avevano una 
storia di ostilità che precedeva la separazione.
1. Rapportarsi ad un genitore che vive con un nuovo partner
Di seguito confrontiamo una bambina con un bambino della stessa età, en­
trambi posti di fronte alla medesima situazione: la madre ha deciso di vivere 
con un nuovo compagno che non è il loro genitore, dopo un periodo in cui 
hanno vissuto da soli. Entrambi reagiscono violentemente ma in modo diver­
so. La violenza verbale della bambina è un’aperta espressione della paura di 
perdere la relazione con la madre. Il comportamento del bambino, pur impli­
cando simili timori, consiste in acting-out ostili verso il compagno della ma­
dre e viene manifestato attraverso modalità fisiche piuttosto che verbali.
122

---

Dana, 11 anni, telefonò per dire che vi era una crisi che minacciava la fa­
miglia. Quando le venne offerto lo spazio per incontrarci rivelò che non le pia­
ceva che la madre, dopo nove anni senza un compagno convivente, avesse 
ora trovato un uomo che amava profondamente e con cui stava progettando 
di mettere su casa. Dana manifestava un senso di panico e di rabbia intensa 
all’idea che un’altra persona entrasse nel mondo emotivo della madre espri­
mendo così la paura di essere “esclusa dalla madre". Con lo svilupparsi del­
l’interazione in stanza di terapia tra madre e figlia, si è potuto osservare quan­
to fosse importante per Dana il proprio ruolo di caregiver della madre che ave­
va cresciuto lei e il fratello minore per nove anni. “Sono sempre stata grande. 
Sono dovuta crescere in fretta perché papà se ne è andato... Sono abituata 
ad essere responsabile”. Aggiunse che nella sua vita nulla era più importante 
di “prendersi cura di Damian e della mamma”. “Hai sempre avuto bisogno di 
me, ed ora non hai più bisogno di me ed io ho ancora bisogno di te”. Mostrava 
la propria angoscia di diventare inutile affermando: “Si è sempre presa cura di 
se stessa e di Damian, ma è come se mi sia presa cura io di lei”. Cogliendo il 
potere di questo importante compito per il senso di identità personale di Dana, 
la terapeuta disse: “Ed è molto triste pensare di lasciare questo compito ve­
ro?”. Rispose: “Mi ci ero così abituata, sono io, sono così abituata... e poi ar­
riva questo uomo e dice: 'Beh, prendo io il tuo posto, grazie'”.
I bambini possono essere strettamente legati alle madri quanto le bambi­
ne in quelle famiglie in cui ciò sia stato incoraggiato, o nelle situazioni in 
cui hanno dovuto “prendersi cura” del genitore che si mostrava vulnerabile 
perché sul punto di un esaurimento emotivo, perché alcolista o tossicodi­
pendente o perché con una grave patologia mentale. Possono essere altret­
tanto angosciati che queste relazioni cessino. Tuttavia, è più probabile che la 
manifestazione di un comportamento di cura e premura sia meno tollerato da 
un nuovo compagno se ad assumerlo è un figlio maschio e non una figlia 
femmina.
Joanne, il nuovo compagno Harry e il figlio di lei, Dean, 5 anni, vennero 
dopo una telefonata a un cali center di sostegno alla crisi su iniziativa di Harry 
che aveva paura della violenza delle proprie risposte al comportamento “pos­
sessivo" di Dean nei confronti di Joanne. “Non ti lascerà sola, ti segue come 
un cagnolino... tira e tira il tuo braccio finché non ti fa male, e chiama mam­
ma, mamma, mamma". Joanne era sta lasciata dal marito Joel quando Dean 
aveva diciotto mesi, ed era stata in seguito in ospedale per tre volte a causa 
di un’overdose. La preoccupazione di Dean quindi aveva almeno due livelli di 
significato, preoccupazione su cosa sarebbe accaduto alla madre con un 
nuovo uomo nella sua vita, ma anche preoccupazione per se stesso. L’arrivo 
di un nuovo uomo gli sollevava importanti questioni. Avrebbe voluto dire che 
sarebbe stato sostituito? Cera spazio per un solo uomo alla volta in famiglia, 
123

---

come sembrava far supporre la scomparsa del padre subito dopo la sua na­
scita? La madre avrebbe dovuto scegliere tra lui ed Harry?
Dave, 10 anni, si infuriò quando venne a conoscenza dei piani della madre 
di risposarsi perché la decisione offriva un’ulteriore prova che la madre non 
sarebbe mai ritornata insieme al padre (sebbene fossero divisi da oltre tre an­
ni). Dave aveva attaccato la madre in tre occasioni, e aveva anche colpito in 
viso la fidanzata del padre: "Mi rompe... ho scoperto che aveva una relazione 
con lei e non so se me lo avrebbe detto”. Per lui, cosi come per molti bambini 
che vivono con un genitore solo, era molto importante sapere chi era leale e 
quali erano le vie di comunicazione “appropriate” nella sua famiglia tra adulti e 
tra genitore e figlio. Tuttavia, durante il colloquio, Dave fu in grado di notare 
alcune differenze nella relazione della madre con il nuovo compagno che a­
veva trovato rassicuranti. “Tu e papà litigavate sempre, tu e Jim non avete liti­
gato nemmeno una volta”. La preoccupazione che il padre e la madre potes­
sero rimanere amici nonostante entrambi vivessero con un'altra persona era 
un aspetto cruciale per la sua sicurezza.
In un conflitto di lealtà più irresolubile, Sergio constatò di non riuscire a con­
trollare la rabbia con cui il padre attaccava il secondo matrimonio della madre, 
pur essendole rimasto comunque amico. Mentre il padre, Alessandro, aveva a­
vuto diverse storie sentimentali, ciascuna conclusasi violentemente, la fine del 
terzo rapporto aveva avuto come risultato che Alessandro si fosse aspramente 
rivolto contro l’ex moglie incolpandola della rottura del loro matrimonio. Una co­
stante diatriba caratterizzata da violente telefonate e da ripetuti abusi contro la 
decisione di Sergio di vivere con la madre, portarono il ragazzo a lasciare la ma­
dre e il suo nuovo compagno per cercare di rendere la vita del padre più felice. 
Una volta a casa del padre gli fu sempre più difficile vedere la madre, e si trovò 
sempre più alleato al padre contro la donna che aveva “tradito" entrambi.
Quando una donna forma un seconda unione con un’altra donna, un genitore 
può chiedersi se un comportamento negativo dei figli indichi che stiano reagendo 
alla relazione lesbica e stiano manifestando degli atteggiamenti “omofobici”. 
Tuttavia accade più spesso che la rabbia mostrata dai bambini sia connessa al 
fatto che il genitore stabilisce una nuova relazione che essi percepiscono come 
sleale verso il padre, così come accadrebbe con una relazione eterosessuale. Inol­
tre possono essere portatori delle angosce del padre o dei nonni sugli effetti che 
il crescere in una famiglia lesbica può avere sullo sviluppo dell’identità di gene­
re. Una recente ricerca inglese sui bambini cresciuti in famiglie lesbiche, tra cui 
famiglie ricostituite, ha fornito utili informazioni mettendone in luce gli esiti po­
sitivi per i bambini, nonostante i pregiudizi da loro incontrati in ambito scolasti­
co. E stato importante condividere questi dati come parte di una più ampia di­
scussione sia con i padri sia con le madri (Tasker e Golumbuk, 1997).
124

---

Abbiamo incontrato situazioni in cui gli atteggiamenti negativi verso gli 
uomini da parte di una famiglia tutta al femminile si sono rilevati troppo diffi­
cili da affrontare per un adolescente:
Un ragazzo di 14 anni, Seth, con due sorelle e la madre, Jane, e la com­
pagna, Rose, trovò che essere il polo ricevente di continui commenti sulle 
qualità negative degli uomini lo faceva sentire troppo alieno in casa. Jane e 
Eli, il padre di Seth, si erano separati in modo astioso e molto violento, e Seth 
si trovava costantemente esposto a commenti riguardanti l'aggressività ma­
schile; come raccontava lui, si svegliava ogni mattina in una “casa piena di 
donne”. Divenne sempre più emarginato all’interno della propria famiglia e 
sempre più legato a un gruppo di coetanei che facevano uso abituale di dro­
ghe. Quando la scuola lo espulse, la madre si decise di chiedere al padre di 
prenderlo in affidamento. Eli, spaventato dall’idea prendersi cura di un figlio 
con cui non viveva da quattro anni, dovette riorganizzare la sua vita lavorativa 
per sistemarlo nel bilocale in cui abitava. Dovette pure ridimensionare i suoi 
continui rapporti sessuali occasionali in considerazione della presenza del fi­
glio in casa. Seth inizialmente trovò il passaggio in una casa tutta al maschile 
sia difficile sia sorprendente, perché il padre pretendeva da lui molto di più di 
quanto avesse fatto la madre rispetto alla vita a casa e rispetto al lavoro sco­
lastico. L’uso della casa della zia, in cui vivevano anche due cugine, gli forni­
va una base alternativa nei fine settimana che lo ha aiutato ad adeguarsi a un 
nuovo equilibrio di genere in adolescenza.
2. Il contatto con “l’altro genitore”: padri che non vivono 
con i figli
Il fatto che un padre non viva con i figli non significa che egli non giochi 
un ruolo attivo nella vita o nella mente di questi. Per alcuni bambini, che tro­
vano difficile assimilare l’assenza quotidiana del padre, questa assenza può 
divenire una presenza più forte di quando vivevano insieme in famiglia. 
Quando nelle famiglie ricostituite non viene riconosciuta l’importanza di con­
tinuare ad alimentare il legame con il padre, questo può creare una maggiore 
incrinatura tra il secondo compagno della madre e i bambini rispetto alle fa­
miglie in cui viene apertamente riconosciuta e presa in considerazione l’im­
portanza del padre naturale.
Simpson, McCarty e Walker (1995) nel loro studio di Newcastle sui padri 
dopo il divorzio riferiscono i diversi modi concreti in cui i padri sentono di 
poter continuare ad offrire sostegno: aiutando nei compiti a casa, portando e 
andando a riprendere i figli a scuola, frequentando le assemblee serali dei ge­
nitori e offrendo una basa alternativa al figlio. Furstenberg (1988), in uno stu­
125

---

dio longitudinale su giovani seguiti per molti anni dopo il divorzio, ha consta­
tato che era importante per i padri mantenere il contatto con i figli per tutta la 
vita, anche vedendoli poco, e questo era direttamente correlato ad una più alta 
autostima dei giovani.
Noi abbiamo rilevato che le relazioni genitoriali prima, durante e dopo il 
divorzio non rimanevano costanti. Una volta avvenuto il processo della sepa­
razione fisica, e nel contesto del nostro coinvolgimento con la famiglia, molti 
genitori sono passati da una posizione oppositiva ad una in cui è stata possibi­
le una collaborazione a favore dei figli. Questo può evidenziare l’importanza 
di avere dei servizi di cui i genitori possano disporre nei momenti di separa­
zione ad alta conflittualità e della ricostituzione familiare, poiché la ricerca 
suggerisce che, nelle famiglie in cui non esiste la presenza di figure professio­
nali, i pattern genitoriali di oppositività e conflittualità possono persistere. Il 
tempo da noi trascorso con le famiglie dimostra il valore di uno spazio neutro 
per pensare ai provvedimenti a favore dei bambini e per rivedere il proprio 
funzionamento.
Per molti padri la separazione implicava una relazione con un’altra donna 
precedentemente tenuta nascosta. Nel caso in cui la donna partecipava alle visi­
te dei bambini, i padri non la descrivevano come una rivale per la madre. Que­
sto era più facile con i bambini più piccoli (sotto i 5 anni), ma meno con i bam­
bini sopra i 7 anni che si mostravano più insistenti nel porre domande sulle 
sfumature della relazione. Mentre alcuni bambini si opponevano apertamente al 
coinvolgimento del padre con la fidanzata, altri si mostravano turbati quando 
associavano una nuova relazione a un comportamento meno paterno durante le 
visite (per esempio il padre e la fidanzata guardano film per adulti, i due si coc­
colano e baciano davanti alla televisione, o camminano nudi oppure bevono in 
modo tale che il comportamento del padre cambia in modo inconsueto). Dei 
bambini accettavano l’esistenza della fidanzata, ma si arrabbiavano di fronte al­
la formalizzazione del rapporto attraverso il matrimonio o una convivenza stabi­
le (per esempio comprare insieme un appartamento, comprare un cane). Questo 
veniva percepito come una minaccia più diretta alle loro madri e un affermazio­
ne più esplicita della fine del precedente matrimonio e della precedente fami­
glia. Come disse una madre riferendosi al marito da cui aveva divorziato: “pri­
ma l’appartamento, poi il cane, quindi un bambino”. È timore comune delle 
donne lasciate dai mariti che una nuova relazione porterà a una diminuzione del 
coinvolgimento del padre con i figli e la ricerca statunitense ha messo in luce 
che le responsabilità della nuova famiglia possono occupare tempo e distogliere 
l’attenzione dalle precedenti relazioni familiari (Seltzer e Brandreth, 1994).
Altri dati di ricerca (Gorell Barnes et al., 1988) hanno indicato come pos­
sano essere complessi i fattori che tengono i padri in contatto oppure li allon­
tanano dai figli. Il desiderio, per esempio, di una madre di integrare il suo 
126

---

nuovo compagno nella nuova seconda “famiglia”, gioca un ruolo importante 
nel modo in cui la donna incoraggia o scoraggia le visite del padre. Walker 
( 1997), in un piccolo studio su come i padri riferiscono di mantenere un equi­
librio tra la funzione patema e la funzione di padre acquisito, descrive la mol­
teplicità di modi in cui gli eventi possono interagire nello scoraggiare i padri 
dal mantenere il contatto con i propri figli. L’atteggiamento della nuova com­
pagna è cruciale per mantenere l’impegno a svolgere il compito genitoriale. 
Gorell Barnes e Bratley (1999), in uno studio attuale sulla funzione patema 
dopo il divorzio che si focalizza su cosa aiuti gli uomini a mantenere la rela­
zione genitoriale, esaminano (1) i fattori della famiglia estesa, (2) il ruolo de­
gli uomini coetanei come sostegno al padre, e (3) il comportamento dei bam­
bini stessi nell’aiutare i padri a tener fermo il proposito di giocare un ruolo 
nelle loro vite.
E necessario un monitoraggio di tutte le menti adulte coinvolte quando un 
padre, che non vive più con figli, ripone un enorme investimento nel continua­
re a prendersi cura di loro e lo considera l’interesse primario della sua vita. La 
capacità di “dividere” equamente la cura dei bambini e i piccoli riassetti della 
vita quotidiana, portata avanti in contemporanea al processo di separazione 
dal partner da cui si è divorziato, spesso esasperano le capacità di gestire la 
funzione genitoriale e la pazienza. Un padre non convivente può continuare a 
comportarsi in modi che complicano il regolare svolgersi della vita di un 
bambino (dal punto di vista della madre) insistendo per essere coinvolto in 
ogni livello di cura del bambino, come il pretendere di essere chiamato se il 
bambino ha la febbre o esce inaspettatamente da scuola. Tale intensa preoccu­
pazione può divenire un’abitudine e andare molto al di là di ciò che il bambi­
no può percepire come “cura”. La convivenza può portare problemi simili 
quando ciascun genitore non si fida di come l’altro si occupa del figlio in sua 
assenza, e continua ad infuriarsi perché non gli sono stati riferiti dei piccoli 
particolari sulla vita del bambino. Le illusioni create dalla filosofia “dell’affi­
damento congiunto” possono negare la realtà della separazione, e possono in­
trappolare i genitori e i bambini all’interno di una vita scandita da minuziosi 
orari. E necessario invece pensare ai bisogni evolutivi del bambino.
Nell’entrare in questo argomento, come terapisti riteniamo che il conflitto 
tra il bisogno di un genitore di vicinanza e contatto con il bambino, e il biso­
gno di un bambino di spontaneità non può essere sempre facilmente risolto. 
Molto del nostro tempo è stato dedicato ad aiutare i genitori a ri-pensare ad 
alcune delle battaglie sui tempi, i luoghi, e le attività in cui si sono trincerati 
emotivamente e psicologicamente. Il nostro scopo è quello di aprire la mente 
dei genitori all’effetto di queste battaglie sulle menti dei figli e sulla capacità 
di pensare. Tali battaglie possono essere centralizzate sulle banalità della vita 
quotidiana, a cui sottende, però, un intenso significato emotivo. Una bambina 
127

---

di 11 anni, Carlotta, per esempio, un venerdì dopo scuola voleva comprare 
della biancheria nuova presso la sua catena preferita di negozi, e voleva pro­
vare dei reggiseni, un’attività che preferiva svolgere con la madre (che lavo­
rava a tempo pieno e che poteva andare per shopping solo il venerdì). Tutta­
via, farlo di venerdì avrebbe voluto dire sacrificare del tempo a disposizione 
del padre, il cui orario di visita iniziava, secondo disposizione, dal momento 
di uscita da scuola. Nessuno dei genitori voleva smuoversi o considerare una 
soluzione laterale. Avevano raggiunto una posizione di non-negoziazione sui 
piccoli dettagli quali questo, perché vivevano l’espressione del coinvolgimen­
to genitoriale dell’altro come un’intrusione e una violazione alla capacità di 
pensare alla propria figlia, una battaglia in cui ciascuno coinvolgeva il proprio 
nuovo partner come “difensore” della correttezza della propria posizione. Nel 
creare una situazione neutrale in cui i due potessero incontrarsi in quanto ge­
nitori di Carlotta, il focus è stato spostato sul reciproco e congiunto interesse 
per Carlotta e ciò che fosse meglio per una bambina di 11 anni. Questo li ha 
portati dopo diversi incontri, singoli o congiunti, ad essere in grado di sorride­
re un po’ pietosamente verso se stessi e di riconoscere che bisognava prestare 
più attenzione all’ingresso della figlia nell’età puberale ed al rafforzamento 
della sua voce di giovane adolescente piuttosto che non alle proprie autogiu­
stificazioni.
Questo aspetto competitivo della conduzione familiare dopo il divorzio, 
soprattutto quando i genitori interpretano “l’affidamento congiunto” come “e­
sattamente uguale”, tende ad aumentare con il contemporaneo incremento da 
parte dei giovani padri separati che dimostrano di desiderare di continuare ad 
occuparsi dei propri bambini. Per evitare gli effetti negativi sui figli è necessa­
rio che vi sia una continua riflessione su più livelli relativa alle teorie della vi­
ta familiare e dei suoi cambiamenti. I numerosi modi in cui il senso di sicu­
rezza dei bambini può essere influenzato non ha ricevuto un’ampia attenzione 
popolare, mentre la questione è rimasta dominio di ricercatori e giornalisti, 
perciò talvolta definiti allarmisti sociali. Dato il numero di divorzi con bambi­
ni molto piccoli, speriamo di contribuire al più vasto dibattito pubblico e pro­
fessionale sulle implicazioni per i figli della “funzione genitoriale congiunta 
divisa”.
Un bambino che viene a patti con una seconda nuova famiglia in forma­
zione, e che affronta gli adattamenti sociali ed emotivi implicati, può essere 
alternativamente esposto durante le visite all’esperienza parallela di un padre 
“debole”, che non riesce a costruirsi una vita soddisfacente né da solo né con 
un’altra persona. Ciò può divenire un notevole peso emotivo. Abbiamo dovu­
to prendere in considerazione situazioni di possibile danno per i bambini (vedi 
Capitolo 6) e gli effetti dell’abuso sessuale sulle bambine abusate o durante le 
visite o convivendo da sole con il padre. E sempre importante per le figure
128

---

professionali di tutte le discipline porre attenzione al confine delicato che esi­
ste tra un bambino, che mantiene un contatto che sostiene la relazione con un 
genitore depresso, tossicodipendente o alcolista, e il rischio per il bambino 
stesso. Mentre si assume che il bambino benefici della continuazione del con­
tatto con il genitore assente, tale premessa deve essere cambiata ogni qual vol­
ta l’interesse del bambino indichi altrimenti (Hall, 1997).
3. Sorelle e fratelli acquisiti
Molti bambini che entrano in una nuova seconda famiglia possono anche 
scoprire di dover stabilire delle complesse relazioni con i fratelli acquisiti che 
cambiano la propria definizione di sé con un “posto particolare” all’intemo 
della famiglia, come sorella maggiore o fratello minore. La nascita di fratelli 
semi-camali può far nascere sentimenti di estraneità e creare complessità 
nell’ambito dell’organizzazione familiare, soprattutto per dei bambini che 
possono finire per sentirsi oppressi.
3.1. Liz e Bill, Frank e Freddie, Tom e Dan, e Sheila e Roddie
Quando Liz e Dan si sono separati dopo una convivenza di cinque anni da 
cui sono nati due bambini, Dan ha portato a vivere con sé il figlio maggiore 
Tom. Nel riflettere su questa decisione circa due anni dopo, Tom, che allora a­
veva 9 anni, disse: “C’era un filo diretto tra me e lui”. Il figlio minore, Bill, an­
dò invece a vivere con la madre e il suo novo compagno, Frank, che la signora 
in seguito sposò. Nella famiglia di Frank, un figlio con gravi problemi di ap­
prendimento era divenuto il centro dell’organizzazione familiare. Sia Tom sia 
Bill avevano calorosamente accettato il fratello acquisito ed erano coinvolti nel­
la turnazione per prendersene cura quando era a casa. Inizialmente, Bill e Tom 
si sentivano sicuri sapendo dell’amore del proprio padre. Bill andava da Dan e 
Tom regolarmente, ogni fine settimana. Le difficoltà tuttavia emersero con la 
nascita di un nuovo bambino, Roddy, nella casa patema. Dan e la compagna 
Sheila, la madre di Roddy, iniziarono a litigare ogni volta che Bill andava da lo­
ro poiché la donna sosteneva che Bill prendeva troppo spazio, ora necessario al 
nuovo nato. Bill era molto angosciato da questi litigi di cui si sentiva responsa­
bile. La situazione fu “risolta” dagli adulti facendo condividere a Bill la stanza 
con Roddy, che lo svegliava come tutti i neonati ad ogni ora della notte. Questo 
ebbe un impatto sulla capacità del ragazzo di seguire il programma di atletica a 
scuola, in cui era solito eccellere. Il fatto che i bisogni del neonato venissero 
prima dei propri a casa del padre e di Sheila si accentuò quando metà della 
129

---

stanza in cui dormivano Bill e Roddy venne dipinta per il piccolino, mentre la 
sua metà non venne dipinta, nella convinzione che un adolescente avrebbe pre­
ferito decorarsela da sé con poster e altre decorazioni. Bill visse questo gesto 
come un rifiuto, ma aveva deciso di non sollevare un polverone dal momento 
che, in seguito a tale situazione, erano diminuiti i litigi tra il padre e la mamma 
di Roddy al suo arrivo in casa. Tuttavia, la sottile squalifica di se stesso come 
persona importante agli occhi del padre iniziò a manifestarsi in altri modi, cosi 
da far sì che Bill si sentisse tiranneggiato in situazioni in cui si era sentito pre­
cedentemente accudito. Anche il fratello maggiore che era sempre più stufo del­
la quantità di attenzione ora profusa a Roddy, iniziò a comandare su Bill quando 
veniva, lamentandosi con lui di stare sempre in mezzo e di essere una seccatura 
preferendo gli amici a lui. Liz pensò che la relazione tra i fratelli potesse essere 
una soluzione per l’auto-stima di Bill: “Dobbiamo costruire la fiducia di Bill, 
per farlo sentire forte e perché è difficile quando si sente che le persone a noi 
più vicine non ci aiutano”. Un colloquio con tutti gli adulti nella famiglia di ori­
gine, insieme a Frank e agli altri due fratelli, ha portato ad un riconoscimento 
dei modi in cui sia Bill Che Tom si sentissero sostituiti in entrambe le famiglie 
dai bisogni dei bambini più piccoli e dipendenti, comportando degli adegua­
menti a livello genitoriale.
4. Le nuove relazioni si rompono?
Le statistiche ci hanno reso noto che più del 60% dei divorziati si risposa, e 
che vi è una percentuale maggiore di rottura nei secondi matrimoni. Ciò che 
non è documentato è quante siano le convivenze, i legami di coppia o le rela­
zioni “amicali” in cui i bambini iniziano a formare un rapporto stretto con un 
nuovo compagno dei genitori che entra a far parte della loro vita. Molte di 
queste relazioni si sono concluse o interrotte con amarezza nel corso degli an­
ni in cui vi siamo venuti a contatto. Diverse madri e padri hanno avuto delle 
relazioni con un nuovo partner che si sono concluse mentre stavano ancora 
venendo da noi con i figli. Delle relazioni dei padri, tutte, eccetto una, erano 
state inizialmente tenute nascoste ai bambini, mentre erano tutte note, eccetto 
una, quelle delle madri. Ovviamente è più difficile per una donna che convive 
con i figli tenere celata una relazione. In due famiglie in cui vi era stata vio­
lenza nel primo matrimonio, i bambini hanno attivamente contribuito alla de­
cisione della madre di non intraprendere una nuova relazione, che i bambini 
vedevano come una minaccia alla sicurezza familiare finalmente conquistata.
Tuttavia, le differenze tra i bambini hanno ulteriormente complicato le de­
cisioni, ad esempio in una famiglia il figlio voleva che la madre continuasse il 
rapporto mentre la figlia no. E stato chiarito che i bambini hanno un potere 
130

---

enorme sulle decisioni della madre rispetto al proseguimento di una storia af­
fettiva. In un caso in cui la madre aveva stabilito un rapporto con un’altra 
donna, successivamente interrotto, non venne svelata la natura sessuale della 
loro amicizia. La relazione omosessuale poteva essere usata dal padre come 
arma segreta contro la madre quando i bambini fossero diventati più grandi. In 
un’altra relazione lesbica, una madre, Claire, e la sua compagna hanno affron­
tato diverse questioni complesse, come la morte di un amico omosessuale per 
Aids, e i bambini hanno fatto parte di questo ambiente sin dai primi anni della 
loro vita. L’atteggiamento ostile del padre verso lo stile di vita della ex moglie 
ha condotto a mantenere il nostro contatto con la famiglia per diversi anni. In 
questi anni Claire ha avuto diverse relazioni con donne di nascosto dai bambi­
ni. Rispetto poi alla rottura delle seconde relazioni, solo un ragazzo espresse 
dolore per la fine di questa unione. Avendo perduto completamente il padre a 
3 anni, dopo una violenta separazione, era felice dell’amicizia con il fidanzato 
della madre che lo portava con sé a nuoto e a calcio. Un altro bambino, che 
era chiaramente turbato per gli effetti sulla madre della rottura del rapporto, 
reagì trascorrendo molto più tempo con il padre e la nuova moglie di questi, 
cosa che lo aiutò a sostenere il dolore e la rabbia della madre. Ciononostante, 
la situazione ebbe una ricaduta sul suo rendimento scolastico e sul suo senso 
di insicurezza a casa della madre.
Nell’analizzare la varietà delle esperienze dei bambini che va sotto il titolo 
di “riorganizzazione”, abbiamo voluto includere i numeri relativi al nostro 
gruppo di famiglie. Cinque dei padri avevano una fidanzata da cui si sono in se­
guito separati, mentre altri sei hanno costituito una nuova famiglia da cui sono 
nati dei bambini. Soltanto in un caso il bambino aveva stabilito un legame di at­
taccamento nei confronti della nuova fidanzata, esprimendo il proprio dolore in 
termini di perdita personale. Sebbene le bambine esprimessero gelosia verso le 
fidanzate del padre, quando la madre spiegava alla figlia che la fidanzata non 
costituiva un ostacolo al suo rapporto con il padre, la bambina allora sentiva 
meno minacciata la propria posizione e poteva anche trovare piacevole la nuova 
relazione. Tuttavia, vi sono state diverse variazioni nelle posizioni espresse dai 
bambini. Un fratello e una sorella disprezzavano il padre per le sue storie ma 
dovettero venire a patti col fatto che la fidanzata del padre lavorasse a suo fian­
co in negozio; una figlia era cosi angosciata quando il padre perse la sua com­
pagna, che si infuriò contro la madre quando questa le disse che si era trattato 
solo di una relazione sessuale. Questa informazione venne data dalla madre per 
bilanciare l’attacco del padre alla madre per aver avuto un amante due anni do­
po la separazione. In una famiglia, la rottura del padre con la fidanzata si con­
cluse nel modo che molti bambini desidererebbero perché l’uomo ritornò con la 
loro madre di cui sembrava essere ancora molto innamorato.
In due famiglie un bambino è andato con la madre quando questa aveva la­
131

---

sciato la casa coniugale, ed uno è rimasto con il padre. In tutti e due i casi il 
bambino rimasto con il padre divenne estremamente attento e protettivo ri­
guardo a questa esperienza di cura reciproca. Le persone esterne notavano che 
entrambi i bambini si comportavano più come un partner che come un figlio. 
Nel caso della figlia convivente con il padre, la bambina venne trascurata 
quando il padre, con un’altra donna, entrò nel mondo della droga. A questo 
punto la madre tolse la figlia al padre. 11 figlio che “si prendeva cura” del pa­
dre si oppose ugualmente all’idea che il padre si risposasse e venne mandato 
da noi a causa dei suoi attacchi fisici alla nuova compagna del padre. Disse di 
suo padre: “Me lo avrebbe dovuto dire e non farmela alle spalle”.
Un atteggiamento positivo verso i bambini è stato ritenuto come un fattore 
molto importante nella decisione di tutte le madri di vivere con un nuovo 
compagno, al contrario è stato solitamente considerato secondario dagli uomi­
ni che sono andati via per un’altra donna. Diverse donne che erano state “la­
sciate” continuavano a comportarsi come se la nuova partner del padre fosse 
di poca importanza per i figli, e ciò ha reso più difficile ai bambini relazionar­
si in modo realistico alla nuova donna presente nella loro vita. 1 figli conti­
nuavano ad organizzarsi condizionati dal senso di lealtà verso le madri, rico­
noscendone la tristezza. Mentre i genitori ritenevano che la maggioranza delle 
nuove figure adulte “facessero del loro meglio per i bambini”, alcuni nuovi 
partner, di fronte alla realtà degli atteggiamenti ambivalenti o angosciati dei 
bambini nei loro confronti, si comportavano in modo critico od ostile. Questo 
periodo di vulnerabilità nella formazione delle famiglie ricostituite può spesso 
essere un momento in cui tutti i risentimenti per il divorzio vengono agiti dai 
bambini, e, in un numero ristretto di famiglie, abbiamo visto che questi risen­
timenti tra bambini e genitore acquisito sono durati per molti anni. Tuttavia, 
quando è stato in grado di entrare in contatto con il bambino, il genitore ac­
quisito ha avuto un effetto potente nel migliorare l’auto-stima del bambino e 
nel permettergli di affrontare altri aspetti difficili del dopo divorzio.
Gerald, il cui padre teneva costantemente l'occhio vigile e geloso sulla 
nuova relazione della madre, scoprì che il nuovo compagno della madre, 
Liam, offriva una calorosa e calma alternativa all’incostanza dei genitori e al 
persistere della loro drammatica relazione dopo il divorzio. Liam trascorreva 
del tempo giocando a palla con Gerald, svolgendo i compiti in un clima di 
tranquillità, e lo portava fuori a trovare la sua numerosa e accogliente fami­
glia. Ha anche insegnato a Gerald come gestire i sentimenti di rabbia scorag­
giandolo daH’imprecare e dall’essere aggressivo verso gli altri, motivo di ulte­
riori difficoltà a scuola. Nel corso di due anni, il miglioramento comportamen­
tale e scolastico di Gerald, e le sue aumentate capacità a calcio, sono stati ri­
conosciuti e valorizzati e, interagendo con il senso di essere accettato da una 
presenza maschile in casa, ha accresciuto la propria auto-stima.
132

---

Un importante fattore di stress per i bambini è l’esperienza continuativa di 
un genitore naturale o acquisito molto critico. Sei delle madri del nostro stu­
dio hanno mantenuto un commento persistentemente critico verso i bambini. 
In due di queste famiglie anche i padri acquisiti hanno assunto una posizione 
critica, e, ancora, altri tre padri hanno spesso squalificato o criticato i bambini 
in modo inopportuno. Proprio come è difficile districare gli effetti del divorzio 
dagli effetti del litigio e della violenza, o del persistente disaccordo familiare, 
così è difficile valutare il danno arrecato da un particolare evento di vita come 
la rottura genitoriale, distinguendolo dal danno continuativo arrecato all’im­
magine di sé del bambino da parte di un genitore naturale o acquisito che 
squalifica continuamente il bambino. Solitamente l’atteggiamento critico au­
menta quando un genitore ha la tendenza ad essere ostile verso il figlio, quan­
do egli stesso sta lottando per mandare avanti una famiglia in condizioni diffi­
cili. Una buona relazione con un genitore acquisito è sembrata agire quale fat­
tore moderatore in termini di uno sviluppo positivo: ciò è stato osservato in tre 
famiglie. Al contrario, una relazione negativa potrebbe amplificare vulnerabi­
lità preesistenti, aumentare la bassa auto-stima e portare a comportamenti re­
attivi piuttosto che riflessivi da parte del bambino. Questo è stato il caso di 
due famiglie in cui i padri acquisiti, mantenendo una posizione critica verso i 
figli, hanno amplificato la posizione critica della madre.
Uno studio precedente (Gorell Barnes et al., 1998) ha mostrato che un ge­
nitore acquisito che moderi l’infelicità o il disaccordo della casa in cui entra, 
può, mediante la qualità della relazione con il partner, innestare dei piccoli 
cambiamenti positivi che possono amplificarsi nel tempo. Questo primo stu­
dio ha fornito dei vividi esempi su come anche un impegno piccolo e regolare 
rivolto agli aspetti della vita dei bambini possa fare la. differenza. Tali cam­
biamenti si sono verificati sia tra il genitore acquisito e il bambino, sia nella 
relazione tra i bambini nella famiglia. A lungo termine ciò può permettere ai 
giovani di lasciare la casa in modo meno drammatico e reattivo, il modo dei 
giovani di andare via di casa, infatti, si è mostrato differente i giovani a se­
condo della provenienza da famiglie ricostituite, biologiche o monogenitoriali. 
Sono più a rischio di tagliare i contatti i giovani il cui legame con un genitore 
sia stato interrotto o compromesso a seguito di un divorzio. Un genitore ac­
quisito che aggravi le preesistenti relazioni caratterizzate da conflitto e infeli­
cità, all’interno di una famiglia dopo il divorzio, può amplificare il rischio per 
i bambini e precipitarli in un’indipendenza prematura con i pericoli che ciò 
comporta (Kieman, 1992; Jones, 1995).
Nello studio attuale abbiamo conosciuto i bambini delle seconde famiglie 
quando i legami erano ancora in formazione, spesso di fronte all’opposizione 
(aperta o nascosta) da parte dell’altro genitore. Molte delle difficoltà e dei 
problemi che sono stati riferiti come emergenti nelle famiglie ricostituite deri­
133

---

vano dalla complessità delle transizioni relazionali che abbiamo brevemente 
descritto, e in particolare dalle richieste di muoversi dalle realtà familiari ver­
so la costruzione di nuovi legami di attaccamento. Tali transizioni contengono 
perdite e, quando queste perdite non vengono riconosciute e discusse tra geni­
tori e figli, possono creare uno stress cumulativo. Qualsiasi siano i vantaggi 
futuri, la rottura del matrimonio spezza le precedenti relazioni intime e i 
pattem di stabilità e attaccamento dei bambini. Per i bambini che devono af­
frontare più di una rottura familiare, le perdite cumulate possono divenire più 
difficili da sostenere senza un impatto negativo sulla salute o sullo sviluppo 
sociale o emotivo. Sappiamo che almeno un sesto dei genitori che divorziano, 
divorziano una seconda volta. Per alcuni bambini, quindi, il processo della 
transizione costituirà un aspetto costante della loro vita. Se questo renda più 
facile o meno l’accomodamento a ulteriori cambiamenti, e se il cambiamento 
stesso divenga un fattore di stress accumulato che conduce al disturbo, non è 
stato ancora sufficientemente descritto e discusso. Dunn et al. (1999) hanno 
raccolto in uno studio su larga scala dati concernenti le relazioni nella vita 
familiare in cambiamento da cui possono emergere delle risposte alle doman­
de riguardanti la transizione cumulativa e cosa crei le condizioni per un adat­
tamento positivo.
Sommario
La seconda famiglia e la resilienza dei bambini
I seguenti sono alcuni dei fattori che crediamo sia importante che i genitori 
e le figure professionali cerchino per i figli nelle famiglie ricostituite:
• nel momento in cui il genitore forma una nuova unione, è possibile che nei 
bambini riemergano i sentimenti di slealtà verso “l’altro genitore” divorzia­
to. Può essere utile discutere sulla natura dei legami in corso e su cosa 
accade all'amore tra adulti e aH’impegno;
• 
i bambini hanno bisogno di tempo per elaborare il fatto che i genitori hanno 
un nuovo partner e per pensare agli effetti possibili di ciò sulla propria vita. I 
bambini che hanno vissuto da soli con un genitore per un po’ di tempo pos­
sono inoltre sentirsi sostituiti dal nuovo adulto. È meglio dare tempo e discu­
tere di tali sentimenti piuttosto che prenderne le distanze minimizzandoli;
• un bambino può avere bisogno di aiuto a pensare a come poter rimanere 
legato al proprio padre e alla propria madre e provare comunque affetto 
per un adulto che è il partner della mamma o del papà;
• le famiglie ricostituite hanno bisogno di tempo per stabilirsi e per organiz­
zare nuovi pattern di vita comune;
134

---

• l'esperienza emotiva delle famiglie ricostituite, e soprattutto le esperienze 
dei bambini, devono essere comprese in contesti diversi da quelli della 
famiglia attuale. Questo include tutte le transizioni precedenti, compresi gli 
effetti della rottura del primo matrimonio. La ricerca ha messo in luce come 
tali effetti continuino nella vita delle famiglie ricostituite, e suggerisce che 
bisognerebbe dedicare più tempo a riflettere sull'impatto delle precedenti 
relazioni sull'andamento della vita nel secondo matrimonio e nella seconda 
famiglia;
• le relazioni precedenti e i loro effetti negativi possono continuare ad essere 
presenti nelle famiglie ricostituite in cui i bambini vedono regolarmente un 
genitore che rimane in conflitto con il genitore con cui convivono. Bisogna 
dare tempo e riflettere su come il confine tra le famiglie debba essere 
mantenuto a vantaggio del bambino;
• dal momento che I bambini dovranno imparare a gestire molte e diverse 
aspettative genitoriali, avranno bisogno di tempo e pazienza per parlare 
dei modi in cui queste possano influenzarli;
• continui litigi irrisolti, violenza o abuso possono costituire una forte eredità 
per i bambini. I bambini possono aver bisogno di essere aiutati a prevenire 
che la propria auto-stima venga minata.
135

---

8. La scuola: una base sicura?
1. Gli insegnanti in loco dei genitori
La relazione tra le famiglie e la scuola si estende per un periodo considere­
vole del ciclo di vita di una famiglia (Dowling e Osbome, 1994). In questo 
periodo gli insegnanti vengono investiti di responsabilità verso i bambini, ma 
avranno livelli molto vari rispetto alla conoscenza degli eventi che si verifica­
no a casa e che influenzano lo sviluppo e lo stato mentale dei bambini. Si può 
riporre molta responsabilità negli insegnati quando la famiglia è in uno stato 
di crisi, sebbene essi non vi siano preparati. Di fronte alla crescente diminu­
zione dei servizi sociali, i genitori tendono ad usare la scuola come il primo 
approdo per condividere le crisi familiari e a volte le aspettative riposte negli 
insegnanti vanno ben oltre la loro capacità di rispondere a genitori in ansia 
(commento personale di un insegnante di scuola elementare).
La scuola viene a conoscenza delle transizioni familiari per Io più attraver­
so i bambini. Notizie eccitanti quali il cambiamento di casa, l’arrivo di un 
nuovo bambino in famiglia, visite da parte dei membri della famiglia allargata 
e cosi via, vengono portate all’attenzione degli insegnanti dai bambini e sono 
connotate da orgoglio e felicità. Tuttavia, nelle menti dei bambini, si crede 
che sia meglio tenere segreti determinati eventi familiari poiché sono associati 
a tristezza, conflitto, e, implicitamente, vergogna, dal momento che i bambini 
sentono di esserne parte. Il divorzio, quale transizione familiare, è uno di tali 
eventi e porta con sé una complessa rete di emozioni che rende difficile co­
municare e condividere, nello stesso modo in cui viene condiviso un “lieto 
evento”. I bambini possono provare un misto di sollievo, se il divorzio rappre­
senta la fine di una relazione violenta e abusiva, e un senso di perdita di ciò 
che non possono più essere. La perdita di una famiglia intatta come ideale, 
sebbene non corrispondente alla realtà, è un’esperienza forte per i bambini di 
136

---

tutte le età. Per alcune famiglie, la separazione e il divorzio possono costituire 
la fine di un lungo percorso di infelicità, di conflitti e litigi continui, e di un 
clima di tensione a casa. Parallelamente la vita che i bambini hanno a scuola 
ha i propri piaceri e doveri, ed implica l’aspettativa che le strutture familiari 
siano in grado di sostenere il lavoro scolastico del figlio.
2. Gli anni pre-scolari
La relazione tra genitori e insegnanti ha anch’essa un proprio ciclo di vita. 
Nello stadio prescolare ci si attende, e si comprende, che i genitori saranno 
coinvolti con i bambini nell’asilo. I confini tra casa e scuola sono molto più 
permeabili e i genitori entrano ed escono dalla classe per aiutare i bambini ad 
“ambientarsi” o per aiutarli più in generale nelle attività. L’insegnante d’asilo 
viene vista principalmente dai genitori come una figura affettiva, un sostituto 
materno che aiuterà il bambino a socializzare, ad abituarsi agli altri bambini 
ed a sviluppare determinate abilità per prepararlo alla “scuola dei grandi”.
A questo livello, le aspettative circa il ruolo dell’insegnante d’asilo varie­
ranno a seconda della visione dei genitori e delle loro convinzioni rispetto alla 
finalità dell’educazione. Per alcuni probabilmente l’asilo sarà l’occasione per­
ché per riposarsi, oppure per occuparsi di un fratello minore. Le aspettative 
saranno centrate sull’opportunità per il bambino di imparare ad affrontare la 
separazione dalla madre per qualche ora, ad “abituarsi” agli altri bambini e ad 
imparare le abilità utili. I genitori avranno una gamma di aspettative relative 
agli aspetti di insegnamento/apprendimento all’asilo, ed alcuni riterranno in­
sufficiente il gioco e la socializzazione quali compiti propri dell’insegnante 
d’asilo.
Alcuni genitori, specialmente se provengono da culture e gruppi etnici diver­
si, possono ritenere l’asilo come un luogo di acculturazione del bambino, dove 
egli apprenderà la lingua e svilupperà nuove abilità. Alcune di queste famiglie 
possono fare affidamento sulla scuola perché vengano fomite ai figli le abilità 
per entrare a far parte della nuova cultura, e con la sempre maggiore competenza 
linguistica dei bambini i genitori possono contare sui figli per comunicare attra­
verso di loro con la scuola. In certi casi i bambini devono far fronte a un conflitto 
di ruoli nell’ambito della struttura familiare che può essere difficile da gestire. 
Da una parte ci si attende che essi dipendano dai genitori e si conformino ai ruoli 
e alle regole educative. Dall’altra parte, verrà data loro l’autorità di comunicare 
con la scuola al posto dei genitori, considerando così i genitori come dipendenti 
dalla propria competenza a relazionarsi al mondo esterno.
Dalla prospettiva dei bambini, l’asilo fornirà un mondo di scoperte ed ecci­
tazione che verrà avvicinato con un misto di interesse e preoccupazione, un 
137

---

mondo a cui il bambino si adeguerà più o meno positivamente in base alla sua 
precedente esperienza di attaccamento sicuro o insicuro (vedi Capitolo 2).
2.1. Età prescolare e rottura genitoriale
Billy era solito venire all’asilo tutte le mattine accompagnato dal padre. En­
trava con sicurezza e afferrava un asino grigio, un oggetto a lui familiare che 
gli era piaciuto sin dal primo giorno. Poi, rivolgeva lo sguardo al padre e, o 
correva verso di lui per un abbraccio veloce, o semplicemente lo salutava con 
il gesto della mano, manifestando la sicurezza di essere arrivato in un territo­
rio conosciuto, in cui si sentiva a proprio agio. Il padre rimaneva giusto il tem­
po per assicurarsi che fosse proprio così, volgendo un po’ nervosamente lo 
sguardo verso gli altri bambini, l’insegnante e l’assistente, come per rassicu­
rarsi che tutti avrebbero saputo cosa fare se Billy si fosse improvvisamente 
sentito ansioso. Talvolta l’insegnante rispondeva con lo sguardo, indicando 
che il bambino sarebbe stato bene. Ma anche se non lo faceva, il padre di 
Billy sapeva quando arrivava il momento giusto per andarsene. Questa com­
plessa trama di segnali verbali e non verbali, scambiata in modo quasi imper­
cettibile e automatico, si era sviluppata dall’inizio dell'asilo e la prevedibilità 
dei segni aveva rassicurato tutti coloro che erano coinvolti che la loro corretta 
interpretazione avrebbe fatto filare tutto liscio; cioè, Billy stesso sembrava a 
proprio agio con quella routine e gradualmente fu in grado di estendere la 
propria esplorazione ad altri giocattoli e di giocare insieme ad altri bambini.
Il primo giorno dopo la metà del quadrimestre Billy non venne all’asilo. Mar­
tedì vi giunse con la madre. Non era il solito Billy che andava diretto verso l’a­
sino grigio. Si era nascosto dietro la madre, succhiando un pezzo di stoffa che 
aveva portato con sé. La madre girò intorno all'aula, trascinandosi dietro Billy, 
sperando di afferrare lo sguardo dell’insegnante. Appariva stanca ed esaurita. 
L'insegnante era occupata a consolare Lucy che si era fatta male sullo scivolo. 
Tuttavia, notò presto lo sguardo insolitamente triste di Billy e della madre. Segui 
un colloquio, venne data una breve spiegazione, era diffìcile parlare davanti a 
Billy; il padre se ne era andato, era stato tutto molto diffìcile. L’insegnante cercò 
di aiutare Billy a interessarsi ai giochi e a partecipare alle attività in corso, a cui 
poco dopo si unì. Raggiunse l’angolo delle favole. A quel punto la madre pensò 
di aver detto abbastanza e sentendosi piuttosto imbarazzata se ne andò velo­
cemente senza aspettare il ritorno dell’insegnante...
Questa scena, ed altre ad essa simili, sono familiari alla maggioranza degli 
insegnanti. Quello che è stato detto, quello che non è stato detto, il comporta­
mento di Billy, tutto dovrà essere messo insieme dall’insegnante per dare un 
senso a cosa stia accadendo al bambino.
138

---

Diversi insegnanti avranno reazioni diverse alle situazioni sopra descritte. 
Tuttavia, la maggior parte di loro sentirà il bisogno di sviluppare delle strate­
gie per affrontare i cambiamenti nel comportamento dei bambini come Billy, 
con la possibilità o meno di entrare in diretto contatto con i genitori, tenendo 
presente il resto dei bambini in classe. A livello prescolare la relazione tra ge­
nitori e insegnanti è abbastanza stretta e dovrebbe essere possibile per l’inse­
gnante offrire sostegno sia al genitore che al bambino. Tuttavia, quanto è rea­
listico, sia in termini di tempo sia di competenze richieste, per l’insegnante d’ 
asilo rispondere in modo adeguato, senza diventare un consulente o un assi­
stente sociale e senza sentirsi lasciato con una gamma di forti sentimenti, in­
capace di saper bene cosa fare?
Idealmente dovrebbero esservi a scuola degli spazi in cui gli insegnanti pos­
sano discutere dei bambini che li preoccupano. Gli psicologi della scuola forni­
scono una risorsa importante ma limitata nel tempo, molto del quale è da questi 
occupato a valutare bisogni educativi speciali. Le figure professionali della salute 
mentale che forniscono consulto nelle scuole, come nell’esempio sottostante, so­
no pure un’importante risorsa. Tuttavia, per lo più, gli insegnanti nel loro lavoro 
quotidiano incontrano situazioni come quelle di Billy e devono investire le pro­
prie risorse per affrontarle. L’insegnante d’asilo può essere di notevole aiuto al 
bambino nel contesto della classe:
• mantenendo una comunicazione aperta. È importante che i maestri d’asilo 
si assicurino che i genitori li informino di qualsiasi cambiamento nella rou­
tine dei bambini. Similmente è utile per i genitori sapere qualsiasi cam­
biamento di comportamento del bambino a scuola;
• riconoscendo i cambiamenti nella vita del bambino e normalizzandoli. Sa­
rà di enorme sollievo per i bambini come Billy e i suoi genitori se l’inse­
gnante riconosce che d’ora innanzi sarà la mamma di Billy a portarlo a 
scuola mentre in determinati giorni verrà a riprenderlo il padre;
• assicurandosi che entrambi i genitori siano informati di qualsiasi evento 
scolastico;
• se necessario, gli insegnanti non devono esitare di chiedere ai genitori di 
venire, insieme o separatamente, a parlare del figlio;
• riferire qualsiasi preoccupazione al tutor per intraprendere l’azione più a­
deguata;
• riconoscendo le proprie angosce e assicurandosi di avere l’opportunità di 
parlarne e condividerle per ottenere un adeguato sostegno;
• essendo molto chiari sui confini tra quello che possono e quello che non 
possono fare nel ruolo di insegnante.
139

---

3. Gli anni della scuola elementare
“Mi sono dimenticato il cambio per Educazione Fisica perché stavo da mio 
padre ieri notte” è una scusa abbastanza diretta. Tuttavia per il bambino porta 
la connotazione della responsabilità di tenere insieme i due mondi creati dalla 
decisione dei genitori di separarsi. Non c’è nessuna preparazione o allenamen­
to per un cambiamento tanto massiccio della vita familiare. E nelle aspettative 
della maggior parte dei bambini che il conflitto, per quanto grave, si risolva e i 
genitori restino assieme; dal loro punto di vista la rottura avviene in modo 
piuttosto improvviso.
Come spiegato nel Capitolo 2, il mondo della casa e della scuola sono te­
nuti insieme nella mente del bambino e ciò che accade in un contesto ha un 
impatto costante sull’altro. La struttura della scuola elementare nel Regno U­
nito favorisce la relazione con una “figura di attaccamento” nel contesto sco­
lastico. C’è un insegnante di classe ogni anno, e i bambini trascorrono la mag­
gior parte del tempo con tale figura. Gli assistenti che offrono attività aggiun­
tive sono tutti secondari rispetto all’insegnante di classe. Nella scuola materna 
i confini tra casa e scuola sono abbastanza permeabili. I genitori entrano in 
classe e alcuni danno un aiuto nella lettura e in altre attività. Pertanto, dovreb­
be essere possibile per gli insegnanti, almeno in teoria, essere consapevoli dei 
cambiamenti della situazione familiare che possono influenzare il comporta­
mento quotidiano del bambino a scuola.
Le attuali pressioni politiche sugli insegnanti, riunioni sindacali, test stan­
dardizzati, “obiettivi conseguiti”, continuano ad ignorare la costante intera­
zione tra il contesto familiare e scolastico e il loro effetto sul comportamento 
del bambino. Vi è la comune assunzione che se solo gli insegnanti usassero 
maggiormente o cercassero i “giusti” metodi, i bambini riuscirebbero meglio. 
Questa ipersemplificazione rappresenta un tentativo da parte della società di 
investire gli insegnanti della responsabilità di migliorare da soli quello che è 
solitamente il risultato di complesse influenze sullo sviluppo di un bambino. 
C’è un persistente tentativo di enfatizzare il bisogno di acquisizioni accademi­
che e di sviluppo cognitivo mentre vengono trascurati i fattori che influenzano 
la capacità di apprendimento del bambino.
Un’insegnante di scuola elementare, Miss S, mi chiese una consultazione 
a causa delle difficoltà di lettura di un bambino di 7 anni. Nonostante i notevoli 
tentativi della maestra e il fatto che Joe avesse due volte a settimana delle le­
zioni integrative in un piccolo gruppo, il bambino non mostrava nessun miglio­
ramento; anzi, Miss S pensava stesse regredendo. L'insegnante non riusciva 
a darsene una spiegazione dal momento che riteneva Joe un bambino in­
telligente cui piaceva la scuola ed apprendere. Durante la consultazione cer­
140

---

cai di esplorare in modo dettagliato quale fosse l’esatta difficoltà a leggere. La 
maestra spiegò che Joe trovava difficile “anticipare quello che avrebbe fatto 
seguito” nel testo ed aveva difficoltà nella “sequenzialità”. Mi venne curiosità 
per ciò che stesse accadendo nella vita di Joe mentre la maestra aveva trova­
to liberatorio parlare di Joe e della sua famiglia dal momento che aveva già 
provato ogni soluzione “didattica”. Era infatti molto preparata riguardo alle più 
recenti teorie sulla lettura ma non aveva avuto l’opportunità di esplorare la 
connessione tra la famiglia di Joe, il contesto emotivo e il suo apprendimento 
a scuola.
L’insegnante mi disse che la mamma e il papà di Joe si erano separati no­
ve mesi fa. Da allora la mamma aveva ripreso gli studi. Diplomarsi e gestire 
da sola la casa aveva posto notevoli pressioni sulla mamma. Sebbene la se­
parazione fosse stata astiosa, i genitori avevano raggiunto un stadio nella loro 
relazione in cui erano in grado di collaborare e aiutarsi reciprocamente in me­
rito alla cura di Joe. Tuttavia, a causa del tipo di lavoro del padre, l’organizza­
zione era incostante, spesso stabilita all’ultimo momento e, a dire dell’inse­
gnante, Joe non sapeva chi sarebbe venuto a riprenderlo a scuola o a casa di 
chi sarebbe andato a fine giornata. “Non può anticipare quello che gli acca­
drà”, furono le parole della maestra. Feci l’associazione tra la difficoltà di anti­
cipare ciò che sarebbe accaduto ogni giorno e ciò che seguiva nel testo du­
rante la lettura. Insieme pensammo a quanto fosse difficile per Joe pensare a 
“quello che viene dopo" quando la vita è così imprevedibile. L’insegnante tro­
vò utile questa associazione e insieme pensammo al modo per rendere a Joe 
la vita un po’ più prevedibile. Consigliai un incontro con i genitori, ma Miss S 
constatò che questo si era già in precedenza rivelato abbastanza difficile. La 
madre tendeva a fare una visitina all'inizio dell'erario scolastico quando la­
sciava Joe e allora era difficile per l’insegnante improntare un colloquio appro­
fondito. Il padre non era mai riuscito a venire agli incontri dei genitori, così la 
maestra aveva cercato un paio di volte di mandare un avviso tramite Joe, 
chiedendo di venire il giorno dopo, senza ricevere però mai risposta.
Decidemmo che aiutare i genitori a programmare in anticipo l’incontro a­
vrebbe forse potuto rendere loro più facile parteciparvi. L'insegnante non ave­
va pensato a vederli insieme ma era pronta a provarvi. Fummo d’accordo di 
scrivere una lettera a entrambi invitandoli a incontrarsi con me e l'insegnante 
per pensare alla difficoltà di lettura di Joe. Tuttavia, scoprimmo presto che la 
scuola non aveva l’indirizzo del padre. Forse non aveva mai saputo degli in­
contri dei genitori. Dopo degli sforzi da parte della maestra, fummo in grado di 
scrivere ad entrambi i genitori. Vennero entrambi. Il padre era molto lieto di 
venire. Aveva pensato che la scuola comunicasse sempre con la madre e a­
veva interpretato gli avvisi di convocazione per il giorno dopo come un "rim­
provero”, così li aveva ignorati, proprio come faceva quando veniva ripreso a 
scuola.
L’incontro fece sentire al padre che la scuola dava importanza a entrambi i 
genitori e il fatto che gli fosse stata data attenzione gli permise di pianificare in 
141

---

modo da poter essere presente. Entrambi i genitori capirono quanto fosse dif­
ficile per Joe, e per la scuola, non sapere cosa sarebbe accaduto a fine gior­
nata, ma ci comunicarono le loro difficoltà a pianificare in anticipo a causa del­
la loro intensa attività.
Concordammo sul fatto che fosse possibile programmare almeno la setti­
mana a venire. I genitori concordarono di parlare la domenica sera e di deci­
dere allora chi avrebbe fatto cosa dal lunedì al venerdì. Il genitore che aveva 
con sé Joe quella domenica avrebbe dovuto scriverlo e mostrarlo a Joe. Cia­
scun genitore concordò di leggere insieme a Joe una volta a settimana, per 
10 minuti, in un momento stabilito. L’insegnante e i genitori concordarono di 
incontrarsi nuovamente un mese dopo per valutare i miglioramenti. Una con­
sultazione di follow up rivelò che la lettura di Joe stava migliorando e che gli 
piaceva in particolare leggere con il padre il mercoledì dopo nuoto.
4. L’insegnante come base sicura
La scuola può essere il luogo che offre la stabilità e la prevedibilità in un 
momento di turbamento e transizione familiare. Tuttavia i bambini spesso tro­
vano difficile condividere la situazione familiare soprattutto se ciò li può far 
sentire diversi dai coetanei. Mitchell (1985) ritiene che sia più facile per i 
bambini che gli insegnanti si avvicinino loro con sensibilità quando sospettino 
di problemi familiari: nel suo studio ha rilevato che i bambini che apparivano 
isolati e confusi a scuola avrebbero gradito che l’insegnante si fosse loro avvi­
cinata. Frieman (1993) mette in luce che uno strumento importante per gli in­
segnanti è far sapere discretamente al bambino che sono pronti ad ascoltarlo. 
Tuttavia, gli insegnanti possono sentirsi restii ad essere coinvolti in tali que­
stioni o non si sentono preparati ad affrontare l’intensità emotiva che si può 
generare. Altri insegnanti non lo considerano compito proprio (Cox e Desfor­
ges, 1987).
Nonostante il riconoscimento nella letteratura che il divorzio e la separa­
zione possono avere degli effetti sull’apprendimento e l’adattamento scolasti­
co, non vi è nessuna ricerca che consideri la prospettiva degli insegnanti e di 
altre figure coinvolte nel processo educativo. Due piccoli studi portati avanti 
da due specializzande hanno cercato di esplorare il punto di vista degli inse­
gnanti e degli psicopedagogisti rispetto al ruolo della scuola in relazione ai 
genitori divorziati (McNab, 1993; Blacher, 1997). Entrambi gli studi hanno ri­
levato che non vi era nessuna vera politica scolastica consistente in relazione 
alla separazione genitoriale, e scuole diverse la gestivano in modo diverso, 
confidando spesso nell’interesse e nelle iniziative personali dell’insegnante. 
Gli insegnanti si differenziavano rispetto alla considerazione del proprio ruolo 
e a cosa era loro in potere per aiutare i bambini. In generale vi erano coloro 
142

---

che credevano di dovere e potere giocare un ruolo, sia sostenendo il bambino 
sia cercando di comunicare attivamente con i genitori, per assicurarsi che essi 
fossero informati sui progressi dei figli. Altri preferivano attendere di essere 
contattati dal genitore.
5. Crescere: passaggio alla scuola media
Questa importante transizione dei bambini è stata a lungo riconosciuta dal­
la letteratura pedagogica (J. Dowling, 1980, 1986; Youngman, 1986). Per i 
bambini costituisce un cambiamento che nella maggior parte dei casi è ac­
compagnato da un misto di timore ed eccitazione. La loro visione e con­
siderazione della scuola che frequenteranno sarà influenzata da cosa ne sanno 
a riguardo, se vi andranno altri amici, se c’è stata una scelta e se ne sono senti­
ti partecipi, se i fratelli l’hanno già frequentata, e molti altri aspetti della scuo­
la quali la distanza, le dimensioni, se femminile, maschile o mista, e così via.
Per i genitori, molte di quelle variabili giocheranno un ruolo nella scelta 
della scuola del figlio. Secondo la nostra esperienza la prima considerazione 
da parte dei genitori è se sentono che una data scuola sia giusta per loro figlio. 
Questo giudizio si baserà su una o più delle caratteristiche sopra riportate. Per 
alcuni genitori la preoccupazione primaria sarà quella degli standard accade­
mici, per altri la disciplina, la posizione, la qualità dell’insegnamento o una 
combinazione di molti fattori cui ci si riferisce solitamente in termini di “repu­
tazione” o “etica” della scuola.
Tra i tanti cambiamenti che influenzano i bambini quando passano alla scuo­
la media vi sarà l’esperienza di doversi relazionare a molti più adulti durante 
l’orario scolastico. La relazione con l’insegnate di classe quale “figura di attac­
camento” tipica della scuola elementare verrà sostituita dalla relazione con mol­
ti insegnanti in ruoli diversi. Le scuole con un solido sistema educativo pastora­
le1 si assicureranno che vi sia una figura chiave che fornirà continuità al bambi­
no, solitamente il tutor o il rappresentante dell’anno, che in alcune scuole conti­
nua a seguire quel gruppo di bambini fino a 11 anni. Ciononostante, gli aspetti 
di una grande scuola media possono essere sopraffacenti. Portare i libri da 
un’aula all’altra, ricordare l’orario e a chi rivolgersi a seconda delle cose, rela­
zionarsi a nuovi coetanei e adulti e affrontare la pressione delle lezioni in diver­
se materie così come le aspettative dei diversi insegnanti sui compiti a casa e sul 
tipo di comportamento, è un compito arduo per un dodicenne.
1 Pastoral care system, sistema scolastico che affianca al sistema accademico un gruppo di 
persone che si occupa maggiormente degli aspetti psicosociali degli alunni, per promuoverne il 
benessere emotivo.
143

---

Nonostante tutti questi doveri, sappiamo che la maggior parte dei bambini 
si adeguano e sono in grado di apprendere e sviluppare non solo scolastica­
mente ma anche socialmente ed emotivamente nel corso della scuola media. 
Tuttavia, sappiamo anche che una significativa proporzione di bambini speri­
menta delle difficoltà emotive e comportamentali e molti non riescono ad ap­
prendere, nonostante gli sforzi della scuola. Alcuni marinano la scuola e un 
numero sempre maggiore viene espulso da scuola. Di nuovo, le soluzioni i- 
persemplificate spesso proposte dai politici suggeriscono che basterebbe che i 
docenti insegnassero meglio perché andasse tutto bene. Chi lavora nel campo 
della salute mentale, dell’educazione, dei servizi sociali e di cura primaria sa 
per esperienza come spesso siano fattori complessi a contribuire al fallimento 
scolastico dei bambini.
6. Il divorzio e la scuola media
Tra gli 11 e 16 anni, i bambini sviluppano delle relazioni significative con 
i loro pari e lottano per formarsi un senso di identità separato dalla propria 
famiglia di origine, sebbene mantengano dei forti legami con i genitori (Hill, 
1989). Quando si verifica un’importante transizione come il divorzio dei geni­
tori, ciò rappresenta una rottura significativa nella vita del giovane che gli 
rende difficile concentrarsi a scuola e può avere delle ripercussioni sul modo 
in cui si vede nel proprio contesto sociale. I bambini possono compiere un ge­
sto per richiamare l’attenzione, cercano di identificarsi fortemente con la cul­
tura dei pari per prendere le distanze dal conflitto genitoriale. Al contrario 
possono dedicarsi soprattutto a prendersi cura del genitore, a spese del proprio 
sviluppo emotivo e sociale.
Anna era un’alunna gioiosa ed entusiasta. Frequentava una scuola fem­
minile in cui veniva posto come obiettivo primario non il rendimento scolastico 
quanto lo sviluppo emotivo delle ragazze. Vi era un forte sistema a carattere 
pastorale, gli insegnanti investivano il tempo nell’interesse degli studenti, e la 
scuola aveva dei canali di comunicazione efficaci in caso di difficoltà.
Anna si preparava a passare con buoni voti l’esame di quinta elementare. 
Una delle materie in cui riusciva meglio era inglese e le piaceva scrivere so­
prattutto poesie. Anna aveva anche una buona relazione con l’insegnante 
d’inglese, con cui si era confidata un paio di volte. L’insegnante, una persona 
capace e sensibile, a volte lottava con il confine tra essere una "confidente” 
delle ragazze e essere capace di affermare la propria autorità quando doveva 
fare delle richieste in termini di compiti, puntualità e modalità di lavoro. Ebbe 
quasi uno shock nel leggere uno dei saggi scritti da Anna poco prima delle 
vacanza pasquali. Si trattava di una storia molto triste che descriveva il per­
144

---

sonaggio principale, una ragazza dell’età di Anna che voleva uccidersi, sen­
tendosi non amata e odiata dal padre acquisito. L’insegnante si sentì abba­
stanza angosciata e il suo dilemma fu se doveva considerare questa storia 
autobiografica, e quindi come un grido di aiuto da parte di Anna, se avrebbe 
dovuto agire, parlare ai genitori, parlare al preside, “fare qualcosa”. D’altro 
canto, era solo la sua insegnante d’inglese, che diritto aveva di dedurre qual­
cosa dal tema della ragazza. L’insegnante discusse di questo dilemma con 
una di noi ed approdammo alla conclusione che era possibile che sollevasse 
la sua preoccupazione con i genitori nel contesto della discussione dei conte­
nuti del lavoro d’inglese di Anna. I suoi tentativi di fissare un colloquio con 
ciascun genitore ebbero come esito un dialogo piuttosto denso durante il qua­
le fece molta fatica a rassicurare i genitori che Anna sarebbe stata promossa 
con il massimo dei voti. L’insegnante si sentì scoraggiata ed impotente, chie­
dendosi se qualcuno oltre a lei fosse preoccupato dell’ansia di Anna.
Riportò la propria preoccupazione in una consultazione di gruppo offerta 
regolarmente alla scuola da una di noi. Il gruppo offrì idee e sostegno e furo­
no prese in esame diverse strategie possibili. L’insegnante si sentì autorizzata 
ad affrontare i genitori, ma il gruppo si trovò d’accordo che sarebbe dovuto 
essere presente anche il preside, responsabile del sistema educativo pastora­
le. Nel corso del lavoro di gruppo, i confini tra ciò che gli insegnanti possono e 
non possono fare è divenuto più chiaro. Per esempio, nell’affrontare la pro­
blematica dei disturbi alimentari, è stato stabilito di richiedere i certificati me­
dici prima della gita scolastica, per le ragazze la cui salute destasse preoccu­
pazione. Ci convinse sempre più di dover chiedere ai genitori di assumersi la 
responsabilità dei figli nel caso in cui questi non stessero bene.
7. Quello che la scuola può fare
7.1. Lo sviluppo di una politica scolastica
Una politica chiara riguardo alla richiesta di informazioni ai genitori in re­
lazione alle importanti transizioni della famiglia aumenterebbe la disponibilità 
di informazioni utili per gli insegnanti: per esempio, entrambi gli indirizzi di 
dove ora abita il bambino, così come i giorni in cui il bambino va da ciascun 
genitore.
Quando i genitori hanno due indirizzi diversi, la politica di contattare en­
trambi i genitori per tutti gli eventi, dagli incontri serali dei genitori, agli e­
venti sociali, le giornate sportive, le vendite di beneficenza, e così via comu­
nicherebbe ai genitori un attivo desiderio da parte della scuola di rimanere in 
comunicazione con tutti e due. Quando l’auto-stima del genitore può essere 
bassa e se questo ha dei dubbi sulla cosa giusta da fare con i figli, una comu­
145

---

nicazione attiva da parte della scuola rifletterebbe la convinzione che entram­
bi i genitori sono importanti, indipendentemente dai cambiamenti della situa­
zione familiare. Questo sforzo attivo da parte della scuola solitamente permet­
terà ai genitori di sentirsi abbastanza sicuri da fornire informazioni sulla situa­
zione in cambiamento, e potrebbe portare al risultato di una collaborazione tra 
genitori ed insegnanti a favore dei bambini, non più costretti a “fare da trami­
te”, sentendosi responsabili di passare l’informazione dall’uno all’altro.
Bisogna ricordare che al momento del divorzio i genitori possono sentirsi 
vulnerabili e angosciati, come pure la relazione tra di loro sarà difficile e spes­
so il livello di conflittualità elevato. Pertanto, sapere che la scuola ha dei si­
stemi interni che vanno incontro alle esigenze di tutti i genitori separati, non 
solo loro, sarà di grande sollievo e si spera li aiuterà nel rapporto con la scuola 
a vantaggio dei figli.
7.2. Gli incontri serali con i genitori
Questa è un’opportunità per i genitori di conoscere i miglioramenti del fi­
glio e la scuola deve assicurarsi che entrambi i genitori, qualsiasi siano le 
circostanze, si sentano in grado di parteciparvi e contribuirvi. A livello 
generale, i genitori riescono a venire insieme in occasione di tali eventi, 
soprattutto quando il bambino continua a mantenere il contatto con entrambi. 
Tuttavia, vi possono essere situazioni in cui il livello di conflittualità è così 
elevato che i genitori possono non volersi trovare nello stesso posto, alla stes­
sa ora. Le scuole dovrebbero essere flessibili tanto da permettere loro di 
vedere separatamente gli insegnanti. Questo ovviamente pone ulteriori 
richieste al già gravoso compito dei docenti, ma tali gesti di buona volontà 
potrebbero essere di estremo beneficio nel permettere a un genitore di 
mantenere il contatto con la scuola del figlio e di credere di continuare ad 
essere importante nella vita del bambino.
In una scuola media, dove dovesse mostrarsi impossibile organizzare un 
altro incontro con tutti gli insegnanti, l’opportunità di incontrare il tutor o il 
preside farebbe capire al genitore che la scuola crede veramente importante 
che sia mantenuto il contatto con entrambi i genitori.
7.3. Formazione per gli insegnanti
L’esperienza della separazione e del divorzio suscita una gamma di intensi 
sentimenti di tristezza, rabbia, perdita, colpa e dispiacere ed anche speranze ed 
aspettative per il futuro. Questa transizione di vita sempre più comune può 
146

---

aver toccato l’esperienza dell’insegnante o nell’ambito della propria famiglia 
attuale o in quella d’origine. La propria esperienza colorerà e guiderà la visio­
ne e la considerazione del divorzio ed i suoi effetti sui bambini. Gli insegnanti 
devono avere l’opportunità di analizzare le proprie convinzioni e idee su que­
sti effetti, e di conoscere i dati relativi a questo tema. Dovrebbe essere offerta 
loro la possibilità di una formazione intema alla scuola per discutere di questa 
e altre transizioni della famiglia.
8. Cosa possono fare gli insegnanti
8.1. Programmi
Gli insegnanti sono sempre stati capaci di incorporare nei programmi que­
stioni rilevanti facendo delle connessioni importanti per i bambini. Le politi­
che attuali come il National Curriculum [tr. it., il Programma Nazionale] do­
vrebbero, in linea di principio, permettere agli insegnanti di includere le di­
verse forme familiari usando esempi di vita che riflettano le attuali variazioni 
nella società. Questo aiuterà i bambini a non sentirsi alienati per non avere la 
famiglia nucleare ideale (Gorell Barnes 1998). Altri autori sostengono questo 
punto di vista: secondo Ayalon e Flasher (1993), la famiglia è spesso ritratta 
nei programmi solo nella forma tradizionale di padre, madre e figli biologici, 
idea che priva i bambini della possibilità di esaminare il tema delle diverse re­
lazioni familiari nel contesto del gruppo dei pari. Pecherek (1996) suggerisce 
che le scuole possono sostenere gli alunni assicurando che il materiale didatti­
co rifletta le diverse forme familiari che i bambini possono rapportare alla 
propria situazione, piuttosto che enfatizzare la normalità della famiglia “nu­
cleare”. Cocket e Tripp (1994) sono convinti che ciò permetta ai bambini di 
sentirsi meglio con se stessi e di migliorare la propria immagine di sé, cosa 
che a sua volta contribuirebbe a rompere il circolo del ritardo di apprendimen­
to tipico di alcuni bambini.
Il sistema educativo pastorale dovrebbe rendere possibile al bambino con­
dividere le transizioni familiari con un membro specifico dello staff di cui 
possa fidarsi e che il bambino sa disponibile in caso sentisse il bisogno di par­
lare. Gli insegnanti possono giocare un ruolo di sostegno importante facendo 
capire con delicatezza al bambino che sono disposti ad ascoltarlo (Frieman, 
1993). Tuttavia, non tutti i bambini si sentono a proprio agio a parlare di una 
cosa che sentono come una questione privata ed intima (McCab, 1993). Molti 
provano dei sentimenti misti rispetto al fatto che la situazione familiare di­
venga di dominio pubblico, e la maggior parte dei bambini hanno un grande 
desiderio di non essere considerati diversi dai loro coetanei (Mitchell, 1985).
147

---

La materia di Educazione Sociale e Personale nelle scuole medie fornisce 
un’opportunità ideale per promuovere una discussione di gruppo sul tema del­
le transizioni familiari in generale, e della separazione e del divorzio in parti­
colare. Portare questi temi all’attenzione della classe darà un messaggio forte 
ai bambini che è importante e accettabile parlare di tali eventi di vita e del lo­
ro impatto sui giovani. Gli insegnanti responsabili della relazione tra scuola e 
famiglia, i presidi e direttori, i tutor, gli insegnanti di sostegno e altro persona­
le con responsabilità pastorali, in virtù del loro ruolo, possono essere partico­
larmente consapevoli dei cambiamenti nella situazione familiare. Si trovano in 
una buona posizione per assicurare che la scuola risponda in modo sensibile a 
questi cambiamenti.
9. Quando ricorrere a un aiuto esterno
I modi in cui la scuola può partecipare ed essere sensibile ai temi della se­
parazione e del divorzio che influenzano i bambini sono stati sopra delineati. 
Tuttavia, vi saranno sempre situazioni che gli insegnanti riterranno inopportu­
no affrontare da soli, preferendo ricorrere ad un aiuto specialistico esterno.
Gli insegnanti sono spesso il polo ricevente di manifestazioni dei bambini 
scaturite da una transizione familiare. I bambini improvvisamente diventano 
aggressivi, timidi, incostanti nella partecipazione e perdono interesse nel lavo­
ro; questi sono solo alcuni dei segni che possono manifestarsi quando vi è un 
momento di crisi familiare. Altre difficoltà più persistenti e forse a più lungo 
termine, come i disturbi alimentari, possono anch’esse essere esacerbate dalle 
crisi familiari. Vi sono situazioni in cui gli insegnanti sentono di aver fatto 
tutto il possibile per il bambino del quale si sono preoccupati e che possa es­
sere inopportuno far ricorso ad un intervento specialistico esterno. Gli invii 
possono essere fatti al servizio di psicologia scolastica, ai consultori per il 
bambino e la famiglia, o ai servizi sociali quando opportuno. La questione dei 
ruoli delle diverse figure professionali, in relazione ai bambini delle famiglie 
divorziate, verrà approfondita nel Capitolo 10.
9.1. Consultazione scuola-famiglia
Nei casi in cui la scuola rileva problemi in termini di apprendimento o 
comportamento del bambino è utile offrire una consultazione scuola-famiglia 
a scuola. Tali interventi facilitano la comunicazione tra genitori e insegnanti 
che insieme possono esplorare nuove modalità di affrontare le difficoltà del 
bambino. Ecco due esempi.
148

---

La scuola elementare di Mark aveva delle difficoltà a gestire il bambino e 
aveva minacciato di espellerlo se il suo comportamento non fosse migliorato. 
A 9 anni Mark aveva già cambiato cinque scuole; dato lo sconvolgimento che 
aveva vissuto in famiglia nel corso del lungo e astioso periodo della separa­
zione dei genitori, sembrava importante conservare almeno la continuità del 
contesto scolastico.
Venne organizzato un incontro a scuola con il tutor, l’insegnante di classe 
di Mark, lo psicologo scolastico che aveva valutato Mark, la madre di Mark e 
una di noi. L’incontro iniziò con un elenco di lamentele sul comportamento di 
Mark in classe e durante l'intervallo: era aggressivo verso gli altri bambini, di­
rompente e richiedeva continuamente l’attenzione dell’insegnante. Questo 
comportamento aveva azionato un pattern circolare in cui quanto più Mark 
cercava attenzione, tanto più l’insegnante si sentiva esasperata, dato che do­
veva occuparsi di 30 alunni. Mark allora ricorreva all’aggressività che almeno 
gli assicurava un’attenzione negativa. Tuttavia, si sentiva molto triste poiché 
era costantemente rifiutato e isolato dai compagni. Durante l’incontro fu molto 
doloroso per la madre di Mark ascoltare tutte le lamentele. Sapeva cosa vo­
lesse dire gestire l'aggressività di Mark, ne era stata oggetto. Ciononostante, 
fu straziante sentire che anche questa scuola non lo avrebbe più tollerato. Gli 
insegnanti da parte loro avevano provato tutto il possibile, e soprattutto l’inse­
gnante di classe si sentiva allo stremo delle proprie forze. Stabilimmo che la 
parte più difficile della giornata fosse la pausa pranzo, quando il comporta­
mento aggressivo di Mark diveniva insostenibile alle addette della mensa.
Il suggerimento che forse la giornata scolastica aveva bisogno di una pau­
sa, e che Mark sarebbe dovuto andare a casa per pranzo venne accettata 
dagli insegnanti ma non dalla madre che lavorava per parte della settimana. 
Fummo in grado di trovare un compromesso e concordammo che Mark sa­
rebbe rientrato per pranzare a casa tre volte la settimana. Questa soluzione 
parziale permise agli insegnanti di sentire che stavano condividendo la re­
sponsabilità con la madre di Mark. La madre, a sua volta, si sentì sostenuta 
dalla scuola che era pronta a seguire ancora Mark per il resto dell’anno acca­
demico. Mark si sentì sollevato poiché era angosciato ogni qual volta si pro­
spettava la lunga pausa per il pranzo. Sapeva che nessuno avrebbe giocato 
con lui e perciò ricorreva al comportamento aggressivo, prendeva in giro i 
compagni, cosa che a sua volta comportava un ulteriore rifiuto da parte dei 
pari.
Concordammo anche che lo psicologo della scuola si sarebbe incontrato 
regolarmente con l'insegnante di classe per sviluppare strategie per gestire 
Mark in classe.
Nell’esempio che segue, una consultazione in una scuola media ha fornito 
il setting in cui due genitori divorziati hanno potuto focalizzarsi insieme sul­
l’educazione della figlia:
149

---

Francesca avrebbe cominciato a frequentare la scuola media in autunno. 
Sebbene i genitori fossero separati da diversi anni, erano ancora in disaccor­
do sulla maggior parte delle cose riguardanti la crescita di Francesca, e la 
bambina faceva costantemente da paciere, spesso sacrificando il proprio pun­
to di vista e i propri desideri. Le decisioni sul trasferimento alla scuola media 
avevano riportato alla ribalta il conflitto. Gli insegnanti della scuola elementare 
di Francesca erano preoccupati per il suo apprendimento: in passato era stata 
definita "dislessica”.
Venne convocato un incontro a scuola per riflettere sui bisogni emotivi e 
didattici di Francesca e per discutere le scelte relative a quale scuola media 
indirizzarla. Dal momento che stavamo lavorando con la famiglia, una di noi 
venne invitata a partecipare e fu impressionata favorevolmente dalla cura e 
preoccupazione espressa dallo staff nei confronti di Francesca. L’insegnante 
di classe aveva preparato un attento resoconto sulle acquisizioni in classe di 
Francesca nell'ultimo quadrimestre. Il coordinatore degli insegnanti di soste­
gno, anche se ancora preoccupato per la matematica e la scrittura, riferì di un 
miglioramento nella lettura per cui l'età di lettura risultava discostarsi di soli 
pochi mesi dall’età cronologica.
Il problema principale di Francesca, dal punto di vista degli insegnanti, era 
la sua bassa auto-stima e la sua difficoltà nel credere in se stessa e nelle sue 
capacità. I genitori e gli insegnanti concordavano nel riconoscere che vi erano 
stati dei miglioramenti tali da non poter etichettare Francesca come “dislessi­
ca". [Nessuno sembrava sapere chi l’avesse diagnostica in tal senso]. Tutti 
concordammo che fosse importante rassicurare Francesca, rinforzando i mi­
glioramenti e i punti di forza. Doveva essere incoraggiata a non pensare a se 
stessa in termini di alunna dislessica. Gli insegnanti e i genitori commentaro­
no anche le strategie che Francesca stava sviluppando per migliorare la scrit­
tura.
Durante la discussione era sorprendente vedere come entrambi i genitori 
fossero collaborativi l’uno con l’altro per aiutare al meglio la figlia. In questo 
clima di cooperazione è stato possibile discutere il trasferimento alla scuola 
media e mantenere il focus su dove i bisogni di Francesca sarebbero stati 
meglio accolti. Con l’aiuto degli insegnanti e la loro conoscenza di cosa offris­
sero le diverse scuole, è stato possibile esplorare diverse possibilità e per i 
genitori abbandonare la loro solida convinzione su quale fosse la “scuola mi­
gliore”. Ad un follow up un anno dopo, i genitori riferirono che Francesca sta­
va andando bene e che le piaceva la scuola media. Non aveva più bisogno 
dell’insegnante di sostegno. I genitori erano più capaci di parlarsi senza litiga­
re, e non vi era nessun conflitto sulle modalità di visita.
Come negli esempi sopra descritti, è importante per gli insegnanti essere 
chiari rispetto ai confini su cosa possono e non possono fare a scuola. Può es­
sere utile avere una persona esterna neutrale per facilitare il colloquio con i 
150

---

genitori, in quei casi in cui le situazioni sono divenute così polarizzate e le po­
sizioni sono così trincerate che è piuttosto difficile esplorare delle alternative.
Un’altra possibilità per gli insegnanti è avere l’opportunità di parlare dei 
bambini che li preoccupano incontrandosi in gruppo con un facilitatore che 
può essere rappresentato da un psicologo scolastico o da una figura professio­
nale afferente ai servizi di salute mentale per il bambino e la famiglia.
Sommario
Punti chiave per gli insegnanti
• Mantenere un’aperta comunicazione con i genitori.
• Assicurarsi che entrambi i genitori siano informati degli eventi della scuola.
• Riferire qualsiasi preoccupazione al direttore o preside.
• Riconoscere le proprie angosce e assicurarsi di poterne parlare.
• Essere chiari sui confini tra ciò che un insegnante può e non può fare.
La scuola ha bisogno di:
• sviluppare adeguate politiche scolastiche sulle transizioni della famiglia;
• per quanto possibile assicurarsi che entrambi i genitori abbiano accesso 
agli incontri serali con i genitori e all'informazione concernente i progressi 
dei figli;
• sviluppare delle modalità di ampliamento del programma per includervi 
una varietà di strutture familiari;
• sviluppare un sistema educativo pastorale che permetta ai bambini di svi­
luppare una relazione di fiducia con un membro specifico dello staff;
• istituire internamente dei sistemi di sostegno allo staff per condividere le 
angosce e preoccupazioni nei confronti degli alunni;
• sviluppare relazioni con i servizi specialistici per essere in grado di inviare 
gli alunni e di richiedere sostegno per lo staff quando necessario.
151

---

9. Il divorzio e il servizio di cura primario
1. Il contesto di cura primario
I medici generici sono in prima linea nel servizio di cura primario. La loro re­
lazione con i pazienti e le loro famiglie si estende nel corso del ciclo di vita, al 
punto tale che possono stabilire nelle comunità più solide una relazione anche in­
tergenerazionale. Essi rappresentano dunque la figura professionale destinata a 
conoscere meglio la situazione e ad interviene più di qualsiasi altra quando si ve­
rifica una transizione familiare. La situazione di ansia, di agitazione e spesso di 
conflittualità che caratterizza il processo della separazione o del divorzio può 
non essere, dal punto di vista dei genitori, abbastanza grave da giustificare un in­
vio a quello che il Servizio Sanitario Nazionale definisce un servizio “seconda­
rio”, cioè i servizi di salute mentale per adulti, bambini e adolescenti. Tuttavia, 
molti si sentono pronti e vorrebbero parlare ai medici generici delle questioni che 
influenzano la vita familiare, cercando consigli, empatia e ascolto.
2. La posizione del medico generico
Nella nostra esperienza di lavoro nella pratica clinica, sia da sole sia in é­
quipe, i medici generici sono in linea di principio pronti ad assumere un ruolo 
di consulente quando si verifica una difficoltà emotiva. Tuttavia, spesso non si 
sentono preparati e formati per affrontare l’impatto emotivo che gli eventi fa­
miliari hanno sui loro pazienti. Ciononostante, pur avendo un tempo molto 
limitato da dedicare alla consultazione, i medici generici sono sempre più de­
siderosi di assumere una prospettiva olistica rispetto alle difficoltà presentate 
dai pazienti e vogliono capire e collocare il significato dei sintomi individuali 
nel contesto delle relazioni familiari (Dowling, 1994).
152

---

Questo capitolo si occuperà di come i medici generici ed altre figure pro­
fessionali dei servizi di cura primaria possono occuparsi dell’ansia che si sve­
la spesso attraverso la manifestazione di chiari sintomi fisici che i pazienti 
presentano durante o subito dopo il divorzio. Tuttavia bisogna riconoscere 
che, mentre il medico generico e le figure professionali dei servizi di cura 
primaria sono sempre più consapevoli dei legami mente-corpo, le pressioni e 
le richieste di un servizio con poche risorse e sovraccaricato possono rendere 
loro difficile creare uno spazio e un tempo adeguati per prestare attenzione 
all’emotività del paziente.
3. Vantaggi di affrontare le transizioni familiari nel contesto 
di cura primaria
• Ordinartela: poiché la maggior parte delle persone hanno un medico gene­
rico che è probabile consultino in stadi diversi del loro ciclo vitale, l’espe­
rienza di parlare e condividere una particolare transizione familiare e il suo 
effetto sui membri della famiglia, verrà vissuto come più “ordinario” se 
avviene in un terreno familiare. I problemi e le difficoltà saranno esplorate 
nel contesto di una relazione evolutiva e non nel contesto di un servizio di­
verso imponendo, pertanto, una trasformazione nel ruolo di paziente. I me­
dici generici possono dedurre dei legami tra i sintomi fisici del paziente e 
le difficoltà in altri ambiti della vita nel corso di una regolare consultazio­
ne, e possono avallare dei cambiamenti che avranno un impatto sulla loro 
salute sia fisica sia mentale.
• Una prospettiva evolutiva: è possibile vedere la transizione come parte di 
un pattern proprio della famiglia di gestire le transizioni; il medico generi­
co, pertanto, sarà in grado di formare il proprio punto di vista su come gli 
eventi specifici influenzino le famiglie a lui note, così che tali eventi siano 
considerati all’interno del più ampio contesto della storia familiare.
• Come affrontano le famiglie la perdita: la reputano "normale "? Ci si aspetta 
che i bambini se la cavino da soli? Come affrontano il cambiamento i mem­
bri della famiglia? Quali sistemi di sostegno sono a loro disposizione? Que­
ste sono alcune delle domande che un medico generico può fare quando si 
rende conto che una famiglia sta affrontando il processo di separazione o di­
vorzio. Gli esempi sottostanti illustrano come, nel contesto di una visita me­
dica, l’intervento del medico generico può fare una differenza sostanziale per 
la comprensione e la gestione della situazione da parte del paziente.
Mrs. Long era preoccupata per il figlio, Darren, 8 anni. Era stata chiamata 
dalla scuola e le insegnanti avevano espresso preoccupazione per il compor- 
153

---

lamento aggressivo del bambino. Mrs. L conosceva bene l’aggressività che 
Darren manifestava anche a casa, trovando sempre più difficile controllarlo. 
Prese un appuntamento con il medico generico a causa di ripetuti mal di testa 
che le scoppiavano appena alzata, quando cercava di prepararsi per andare a 
lavorare, lottando con Darren per portarlo a scuola. Il medico generico chiese 
se vi fossero stati dei cambiamenti a casa. Mrs. L spiegò che lei e il marito si 
erano separati. Dopo un lungo periodo di difficoltà, il marito se ne era andato. 
Lei aveva cercato di “andare avanti normalmente” perché aveva pensato che 
non parlarne avrebbe reso la situazione più facile a Darren. Le visite tra Dar­
ren e il padre erano saltuarie dal momento che questi viaggiava spesso per 
lavoro. Le visite solitamente erano precedute da telefonate astiose e difficili 
con la rassicurazione di Mrs. L che Darren non sarebbe stato deluso. Tutta­
via, quando il padre telefonava, Darren era buono come un angelo verso di 
lui, anche se lo aspettava delle ore prima di essere preso. Il medico generico 
suggerì che forse Darren si sentiva molto arrabbiato con il padre ma non osa­
va esprimerglielo direttamente, per evitare che il già precario contatto cessas­
se del tutto. Pensò che sarebbe stato utile per Darren parlare con qualcuno 
dei suoi sentimenti. Mrs. L si sentì rassicurata dal medico generico sul fatto 
che parlare con Darren sarebbe stato utile piuttosto che dannoso, e pensò di 
cominciare spiegandogli tutta la situazione.
Mrs. L e Darren andarono dal medico generico qualche settimana dopo, 
dal momento che Darren si era distorto la caviglia giocando a pallone. Il me­
dico generico chiese come andavano le cose a casa e Mrs. L spiegò aperta­
mente, davanti a Darren, che “avevano fatto una bella chiacchierata, si erano 
scaricati ed erano stati in grado di sentirsi entrambi turbati”. Darren si era cal­
mato a scuola e aveva chiesto al padre se gli avesse fatto piacere andarlo a 
vedere mentre giocava a pallone, dal momento che ora faceva parte della 
squadra e doveva giocare la domenica. Il padre era molto orgoglioso dei pro­
gressi calcistici di Darren e cominciava ad interessarsi alle partite del figlio.
In questa situazione, come in molte altre, l’intervento del medico generico, 
data la relazione di fiducia che già è stabilita con la famiglia, è stata sufficien­
te perché avvenisse un cambiamento. Per situazioni più complesse e radicate 
può essere richiesto un intervento più lungo e intenso, o anche un invio ad al­
tre figure professionali.
3.1.1 membri della famiglia manifestano il proprio dolore attraverso 
il corpo? Tendono ad ammalarsi piuttosto che ad essere tristi?
Mr. T si recò dal suo medico generico perché si sentiva “esaurito”. Pensava 
di avere un virus. 11 medico generico gli chiese se vi fossero stati dei cambia­
menti di vita, e Mr. T parlò della sua recente separazione e del suo dolore stra- 
154

---

ziante per i figli. Sentiva molto chiaramente che non vi era futuro per il suo ma­
trimonio, ma era molto difficile non vedere i figli quanto avrebbe voluto, si stava 
però tirando indietro perché pensava che ciò avrebbe facilitato i bambini. Il me­
dico generico fu in grado di spiegare che per i bambini sarebbe stato positivo a­
vere quanto più contatto possibile con il padre. Mr. T si sentì rassicurato e l’opi­
nione del medico generico gli diede la forza di riaprire le negoziazioni sulle visi­
te con la moglie, sulla base di ciò che era meglio per i bambini.
4. Livelli di intervento
4.1. Cosa si può acquisire in una consultazione generale*
11 medico generico sarà in grado di formulare delle domande rilevanti, di 
riconoscere i legami e le connessioni tra i sintomi e gli aspetti ansiosi della se­
parazione e del divorzio, e forse di permettere a un genitore di accettare che 
un bambino possa manifestare la propria angoscia in un modo particolare. Le 
famiglie troveranno sollievo nel fatto che venga loro riconosciuto l’insieme 
dei sentimenti che provano e che possano essere aiutati a darvi un senso. Vi 
saranno situazioni in cui tale legame non potrà essere esplicitato, o il genitore 
non sarà disposto ad accettare che vi possa essere una connessione.
Le domande seguenti sono utili al medico generico che voglia riflettere sui 
vissuti dei bambini riguardo alla separazione o al divorzio dei genitori:
• 
il bambino è abbattuto, sta perdendo interesse nella scuola o nelle attività 
extra scolastiche?;
• il bambino si ammala più frequentemente, si assenta da scuola, ricorre a 
una consulenza per disturbi vari?;
• 
i pattern alimentari e le abitudini stanno cambiando in modo significativo?;
• il bambino è più litigioso o aggressivo a casa oppure a scuola?;
• evita gli amici, di uscire o di coinvolgersi socialmente?;
• si preoccupa per il benessere fisico o mentale dei genitori?;
• ha paura di affermare i suoi desideri per non turbare i genitori (soprattutto 
il genitore non convivente); cioè rinuncia a delle attività perché coincidenti 
con l’orario di visita, oppure non va alle gite scolastiche, alle feste degli 
amici, e così via?
Un elenco del medico generico (soprattutto se il genitore vi si rivolge per 
uno dei punti sovra esposti) può includere ciò che segue:
" Per “consultazione generale” s’intende un colloquio con il medico generico.
155

---

• 
è stata data una spiegazione al bambino delle ragioni della rottura familiare?;
• 
le visite del genitore non convivente sono regolari e costanti?;
• 
la relazione tra i genitori è violenta/conflittuale?;
• 
i genitori sono capaci di comunicare direttamente, o utilizzano il bambi­
no?;
• 
i genitori pensano innanzitutto ai bisogni del bambino?;
• 
sono presenti nuove figure genitoriali?
4.2. Quando fissare un appuntamento più lungo/speciale
Alcuni medici generici trovano utile programmare un appuntamento più 
lungo quando diviene chiaro che non è possibile avere un colloquio adeguato 
come parte di una consueta visita medica. Questo “appuntamento speciale” 
comunicherà al paziente il messaggio che il medico generico ha compreso il 
bisogno di uno spazio adeguato per esplorare il problema.
Ellie, 17 anni, era andata dal medico generico, ancora una volta, perché a­
veva un’infiammazione causata da un eczema. Ne era stufa, disse, soprattutto 
visto il sopraggiungere dell’estate. “Poteva avere un’altra crema? Qualcosa che 
funzionasse davvero per piacere!". Il medico generico conosceva Ellie da 
quando era piccola e l’aveva vista diverse volte a causa del suo ricorrente ec­
zema. Il medico generico si rese conto che Ellie era piuttosto tesa e quando le 
chiese se tutto andava bene, Ellie, evitando lo sguardo, mormorò qualcosa sul 
fatto di essere stufa dei litigi a casa e dell'irragionevolezza dei genitori. Il medi­
co generico suggerì che forse vi erano delle cose di cui Ellie avrebbe voluto 
parlare, ma Ellie si alzò dicendo: “devo andare, vado ad una gita scolastica”. Il 
medico generico suggerì ad Ellie di tornare l’indomani alla fine dell’orario di visi­
ta, quando avrebbe potuto disporre di un po' di tempo extra. Ellie fu d’accordo. 
Con gli adolescenti, è importante che non passi troppo tempo perché il deside­
rio di parlare può passare. Il medico diede alla ragazza una ricetta così Ellie a­
vrebbe potuto immediatamente cominciare a curare l’eczema. Ellie si fece viva 
il giorno dopo; si era messa la crema e sembrava funzionasse. Il medico gene­
rico non ebbe bisogno di dire molto: Ellie spiegò che la madre e il padre litiga­
vano e credeva potessero separarsi. La mamma aveva detto che se ne sareb­
be andata in Irlanda a vivere con la sorella. Ellie era molto confusa ed arrabbia­
ta. Si ritrovava a pensare tutto il tempo alla situazione familiare e non riusciva a 
concentrarsi a scuola. Usciva sempre, rimanendo fuori fino a tardi. Un paio di 
volte era rientrata a casa ubriaca e aveva avuto un grosso scontro con il padre. 
Seguirono fiumi di lacrime ma lentamente si sentì sollevata di aver parlato. Il 
medico generico le organizzò un incontro con un consulente. Ad Ellie piacque 
l’idea. L’avrebbe aiutata a chiarirsi...
156

---

4.3. II ruolo dei visitatori sanitari1
1 I visitatori sanitari, in inglese health visitors; sono dei referenti disponibili non solo presso 
i servizi di cura rivolti all’infanzia e alla famiglia, ma anche incaricati di visite domiciliari di 
sostegno psico-pedagogico al sistema familiare. Il sistema sanitario della mutua inglese forni­
sce tale servizio a tutte le famiglie nel primo anno di vita del bambino, a partire dalla prima 
gravidanza della donna.
I visitatori sanitari sono le figure professionali che entrano in contatto con 
le famiglie da quando nasce il primo figlio, ed il loro ruolo è definito dal fatto 
che vi è un nuovo membro nella famiglia, e non per la presenza di un proble­
ma. Questo ruolo permette loro di vedere come si evolvono i pattem relazio­
nali quando arriva un bambino e sono solitamente molto consapevoli della 
presenza, o della assenza, di sostegno ai neogenitori. 1 visitatori sanitari hanno 
accesso all’ambiente domestico e incontrano anche la madre e i bambini pres­
so i servizi pediatrici quando i genitori vi si recano per pesarli e per chiedere 
consigli sull’alimentazione, il sonno e qualsiasi altra area di sviluppo. I visita­
tori sanitari si trovano in una posizione ideale per cogliere le ansie dei genitori 
rispetto alla crescita dei figli. In virtù del loro ruolo possono anche riconosce­
re i punti di forza e le debolezze dei genitori sia nella sicurezza della loro casa 
che quando si recano presso il servizio pediatrico.
Sharon, giovane madre di due bambini, era preoccupata per il fatto che la fi­
glia di 2 anni Katie “era irritante” e aveva difficoltà di addormentamento. Si senti­
va bersagliata perché una bambina piccola e un neonato davano molto da fare. 
L’ultimo si svegliava ancora di notte e dal momento che Katie non andava a letto 
presto, Sharon non riusciva a dormire abbastanza, sentendosi esausta. Si recò 
al servizio pediatrico per far pesare il piccolino e il visitatore sanitario, che la co­
nosceva bene, notò come apparisse esaurita e propose una vista domiciliare in 
settimana. Quando chiamò, trovò un’atmosfera tesa. Mark, il compagno di Sha­
ron, era a casa, era stato recentemente licenziato. Questa situazione aveva cre­
ato notevole tensione nella relazione di coppia e stavano litigando molto. Il visita­
tore sanitario fu in grado di parlare ad entrambi del legame tra i litigi e il compor­
tamento instabile di Katie. Forse era angosciata e un po' impaurita. Parlarono 
delle strategie per gestire il sonno di Katie e il visitatore domiciliare chiese se 
Mark e Sharon gradissero una consulenza. Mark rifiutò nettamente. Si era senti­
to libero di parlare con il visitatore sanitario all'interno della sicurezza domestica 
e ritenne che il loro colloquio fosse stato veramente utile. Parlarono anche del 
fatto che Sharon si sarebbe presto rivolta al centro locale per le famiglie per ri­
cevere sostegno. Qualche settimana dopo il visitatore sanitario richiamò e trovò 
Sharon molto più rilassata. Katie adesso andava a letto senza proteste e dopo il 
bagno Mark le leggeva una storia mentre Sharon si occupava del più piccolo. 
Sembravano litigare meno e Mark stava cercando lavoro.
157

---

Il ruolo del visitatore sanitario domiciliare è stato cruciale in questa situa­
zione che sarebbe potuta peggiorare fino alla rottura della famiglia. Sfortuna­
tamente le sempre maggiori pressioni e le limitate risorse hanno militato con­
tro la possibilità che queste importanti figure professionali potessero trascor­
rere più tempo insieme alle neofamiglie. Il loro ruolo preventivo con le fami­
glie è assolutamente fondamentale e dovrebbe essere sostenuto ed esteso. Co­
me si afferma in una relazione tratta da uno studio pilota sullo screening e il 
trattamento delle donne con depressione postnatale, i visitatori sanitari hanno 
una funzione importante nel sostenere i bisogni di salute dei bambini e delle 
loro famiglie. Perché questo sia un servizio efficace, è essenziale che i bambi­
ni non siano visti isolatamente dagli adulti che se ne prendono cura (Fuggle et 
al.,\9M>, p. 10).
A causa del tipo di contatto con le famiglie, i visitatori sanitari hanno l’op­
portunità di vedere ed ascoltare quanto basta per rilevare l’eventuale presenza 
di difficoltà per i bambini. Tuttavia, a volte è difficile che le altre figure pro­
fessionali ascoltino o considerino seriamente la preoccupazione loro rilevata. 
Eppure, in virtù del declino dei servizi sociali, non è nemmeno infrequente 
vedere l’agonia del visitatore sanitario domiciliare lasciato solo a gestire tutta 
l’angoscia per la famiglia dove vi sia un sospetto di abuso sessuale o fisico 
perpetrato sul bambino. I visitatori sanitari vedono e sentono cose che posso­
no allertare le altre figure professionali di un potenziale, se non attuale, rischio 
per il bambino.
Nel posto in cui lavora una di noi, vi è una riunione settimanale del team 
di cura primaria. Questo incontro fornisce l’opportunità a tutti i partecipanti 
di sollevare le preoccupazioni riguardanti i propri pazienti e ottenere il punto 
di vista e il sostegno dei colleghi, a cui, se necessario, fa seguito un’azione. Di 
seguito viene riportato un esempio relativo ad un visitatore sanitario che ha 
stimolato la consapevolezza del team di cura primaria.
Parlando del bambino Pete il team si chiedeva se vi fosse un ritardo di svi­
luppo. Il visitatore sanitario riferì la propria preoccupazione per i genitori. La 
madre non parlava quasi per nulla inglese e sembrava molto isolata. Quando il 
visitatore sanitario si recava in visita trovava sempre Pete nella carrozzina o 
nel box, circondato da molti giocattoli. Tuttavia sembrava esservi poca intera­
zione tra madre e figlio. Il visitatore notò anche che vi erano tantissime liste 
sulle pareti su cui erano riportate le varie scadenze. Quando il visitatore ne 
chiese il motivo, Mrs. M spiegò che il marito non solo lasciava tutte quelle li­
ste ma voleva anche tenere sotto controllo tutto quello che lei faceva e tutti i 
suoi movimenti. Si sentiva molto depressa e stava pensando di lasciarlo. Que­
sta informazione gettò nuova luce sulla situazione familiare e il possibile ef­
158

---

fetto sullo sviluppo di Pete. Fu allora possibile pensare a come il team potesse 
affrontare le problematiche familiari e sostenere il visitatore domiciliare.
Il visitatore sanitario domiciliare può osservare nel bambino:
• difficoltà alimentari e del sonno;
• irrequietezza;
• difficoltà a tranquillizzarsi, comportamento ansioso;
• pianto frequente;
• scarso accrescimento;
nel genitore:
• eccessiva preoccupazione per la propria salute;
• depressione;
• cambiamenti o imprevedibilità nelle modalità di cura dei figli;
• investimento di molto tempo ed energia in nuove relazioni.
5. Coinvolgere una figura professionale per la salute menta­
le nella consultazione del medico generico: un modello per 
un servizio di consultazione familiare basato sulla medicina 
generale
In un gruppo di medici dell’area nord di Londra, uno di essi, con una for­
mazione anche da terapeuta familiare, ha suggerito la presenza di una persona 
della Tavistock Clinic che gli fornisse una consulenza esterna sul suo lavoro. 
Nell’ambito della sua attività clinica, di cui una di noi faceva parte, abbiamo 
sviluppato un modello che ha creato uno spazio speciale riservato alle consul­
tazioni familiari alla presenza di un medico generico e di un terapeuta familia- 
re/psicologo. Ciò fornisce alla famiglia un’opportunità, diversa dalla visita 
medica, di poter avere del tempo e dello spazio per pensare a difficoltà speci­
fiche (Dowling, 1998).
Dall’inizio fu chiaro che fosse importante fornire un servizio a le famiglie 
che giungevano dal medico in uno stato di forte stress ma che non avrebbero 
necessariamente accettato o preso in considerazione un invio presso un servi­
zio di salute mentale. Pensammo che il servizio offerto non dovesse essere la 
“terapia familiare” come praticata nei servizi specialistici, ma qualcosa di più 
consono al contesto di cura primario. Decidemmo di chiamarlo “consultorio 
familiare” e ci tenemmo flessibili rispetto al numero di sedute che avremmo 
offerto alle famiglie, sebbene avessimo chiaro che non avremmo mai intrapre­
159

---

so interventi a lungo termine. Infatti, il numero medio di sedute che abbiamo 
offerto alle famiglie è stato tra tre e cinque, come nell’esempio sottostante.
Quando viene chiesto alla famiglia di venire per una consultazione nel 
contesto della medicina generale, tutti i membri sono consapevoli delia loro 
storia con il medico generico, e l’introduzione di un medico specialista ag­
giungerà nuove dimensioni ad una consultazione che avviene in un luogo si­
curo e attraverso una relazione nota. Diviene possibile esplorare l’area delle 
relazioni familiari usando la conoscenza del medico generico che fornisce una 
specie di “stenografia” per le connessioni tra gli eventi del ciclo di vita della 
famiglia. Il medico generico conoscerà anche le strategie di risposta della fa­
miglia allo stress e di solito è consapevole di cosa funzioni o non funzioni con 
loro.
D’altro canto lo specialista sarà in grado di usare la posizione di esterno, di 
chi “non sa”, per pone delle domande che possono introdurre una prospettiva 
differente sulla situazione e che permetterà al medico generico di mettersi sul­
lo sfondo. Per il medico generico lavorare in isolamento ed avere, con le e­
normi pressioni del tempo e delle richieste avanzate loro, un’altra figura pro­
fessionale con cui collaborare e riflettere rappresenta una risorsa apprezzabile 
ed apprezzata. Allo stesso tempo il medico generico ha bisogno di sentirsi li­
bero di tornare agli aspetti di routine della medicina generale senza dover ogni 
volta indagare la problematicità a livello relazionale.
5.1. Lavorare con le famiglie in medicina generale
La famiglia P
La famiglia era composta dalla madre e due figli di 7 e 5 anni. La madre 
era preoccupata per la figlia maggiore, Laura, che era ritirata, soprattutto a 
scuola. Il padre aveva lasciato la famiglia diversi anni fa e la madre si era sen­
tita sollevata dal fatto che se ne fosse andato poiché, secondo lei, “non sape­
va assumersi le responsabilità di padre”. La scuola aveva definito Laura sen­
za autostima, e Mrs. P aveva riferito le sue preoccupazioni al suo medico ge­
nerico che pensò potesse essere utile offrire loro una consultazione familiare.
La prima volta ci incontrammo con Mrs. P, dal momento che era preoccu­
pata all’idea di portare i figli dallo psicologo. Nel contesto di quella che la si­
gnora percepiva come una relazione molto sicura, quella con il medico di fa­
miglia, fummo in grado di esplorare le sue preoccupazioni principali e ini­
ziammo a riflettere di che cosa i bambini, soprattutto Laura, avrebbero potuto 
avere bisogno. Mrs. P era molto angosciata perché Mr. P non aveva mante­
nuto il contatto con i figli. Venimmo a sapere che Mrs. P aveva continuato a 
“fingere” l’interesse del padre comprando regali e biglietti per i bambini in 
occasione dei loro compleanni e a Natale, facendo credere loro che glieli
160

---

casione dei loro compleanni e a Natale, facendo credere loro che glieli avesse 
spediti il padre. Il medico generico ne era a conoscenza ma aveva trovato dif­
ficile dire a Mrs. P che questo non era molto utile. Inoltre Mrs. P ci disse che 
Laura si incolpava del fatto che il papà se ne fosse andato e talvolta aveva 
degli scoppi d’ira che facevano sentire la madre impotente e devastata poiché 
si sentiva di “non avere più niente a che fare” con Laura. La madre condivise 
con noi anche la sua angoscia a far uscire i figli e il suo timore per il futuro, 
quando avrebbero potuto chiedere di andare per conto proprio al parco o per 
negozi.
In questo contesto era chiaro che con tali paure “dell'ignoto" non sarebbe 
stato possibile per il medico generico inviare la famiglia in nessun altro posto. 
Tuttavia, nel contesto familiare e sicuro della visita con il fidato medico generi­
co, Mrs. P ha potuto condividere isuoi timori e accettare una seduta familiare.
Decidemmo che fosse importante iniziare a parlare più realisticamente del­
la relazione dei bambini (o della sua assenza) con il padre. Il medico generico 
era angosciato per come l’avrebbe presa la madre, ma si sentiva fiducioso 
che insieme avremmo potuto affrontare le conseguenze.
Nella seduta successiva rimanemmo colpiti dalla differenza tra Laura e 
Sam, il fratello minore. Laura entrò con il pollice in bocca e andò a nascon­
dersi dietro la sedia della madre. Più tardi in seduta si arrampicò sotto il lettino 
nel tentativo di evitare il contatto visivo. Rispondeva ai tentativi del medico 
generico di entrare in contatto con lei ma non emise una parola. Sam, invece, 
si sentiva obbligato a "riempire” la seduta mostrandosi molto animato, ridac­
chiando e parlando tutto il tempo. Concordammo che avremmo dovuto parla­
re di papà ed io suggerii che a volte poteva sembrare ai bambini che papà 
non fosse interessato a loro. Forse questo li faceva sentire arrabbiati, soprat­
tutto Laura, e forse Sam pensava che doveva essere sempre impegnato e at­
tivo per tenere lontano questi spiacevoli pensieri. A quel punto la madre sus­
surrò al medico generico: “Non mi piace l’idea di dire loro che il padre non se 
ne prende cura". Comprendemmo quanto fosse difficile continuare a parlare 
di ciò, ma i bambini sembrarono pensierosi e in qualche modo sollevati dopo 
l’intervento. Suggerimmo a Mrs. P di parlare con Mr. P di possibili modalità di 
visita, sottolineando il fatto che i bambini lo amavano e sarebbe piaciuto loro 
vederlo.
In una seduta di follow up venimmo a sapere che i bambini stavano ora 
vedendo il padre regolarmente e che Laura parlava di più a scuola. Tuttavia la 
bambina aveva assunto il ruolo inadeguato di “mediatrice” tra i genitori. 
Fummo in grado di parlare della tensione posta su Laura per il fatto di dover 
negoziare sulle visite paterne e di prendere delle decisioni che sarebbero spet­
tate ai genitori. Al termine della consultazione ci venne detto che la madre si 
sentiva meno ansiosa all’idea di permettere a Laura e Sam di essere un po’ più 
indipendenti. Decidemmo che a questo punto sarebbe stato opportuno termi­
161

---

nare le sedute familiari e lasciare al medico generico il compito di ascoltare se 
fossero emerse ulteriori preoccupazioni per le quali ricorrere di nuovo a un in­
tervento congiunto. .
La discussione dopo la seduta ha rivelato come il medico generico abbia 
ritenuto utile l’intervento; infatti, il nuovo contesto ha permesso di esplorare 
diverse problematiche con la famiglia, nell’ambito del contesto sicuro e fami­
liare della visita medica.
5.2. Lavorare con i visitatori sanitari
Uno dei visitatori sanitari era preoccupato che Jane fosse molto depressa. 
Jane aveva tre bambini e aveva, secondo il visitatore sanitario, troppe aspet­
tative su Martin, il figlio maggiore, che aveva 6 anni. Le richieste di Jane a 
Martin erano aumentate da quando si era separata dal marito, evento che a­
veva fatto insorgere la depressione.
Parlando con il visitatore sanitario decidemmo che sarebbe stato meglio 
vedere sia Jane che i bambini. Jane era in preoccupata di incontrare una per­
sona sconosciuta, era pronta però ad accettare il suggerimento del visitatore 
di cui si fidava.
Jane portò con sé solo il figlio più piccolo dal momento che non voleva che 
né Martin né la sorella si assentassero da scuola. Abbiamo ritenuto corretto 
questo comportamento, mentre divenne presto evidente che Jane aveva mol­
to riflettuto e voleva capire, aiutata da noi, cosa stesse accadendo tra lei e 
Martin. Da figlia maggiore nella propria famiglia di origine, le erano state im­
poste molte richieste da parte della madre di occuparsi dei fratelli minori. Era 
cresciuta senza un padre ed era molto consapevole di cosa mancasse a Mar­
tin, ma non riusciva a fare a meno di porre su di lui delle richieste. Era tutto 
quello che sapeva: “i bambini devono aiutare quando i genitori non ce la fan­
no!”.
Aveva già parlato al visitatore sanitario del suo passato e pertanto riteneva 
sicuro continuare, come era, a parlare. Proseguimmo ad esplorare cosa per 
Jane potesse liberare Martin dalle responsabilità inadeguate rispetto all’età e 
come avvalersi di altri sistemi di sostegno. A Jane sarebbe piaciuto avere 
contatti sociali con altri genitori ma si sentiva ansiosa di entrare a far parte di 
qualsiasi gruppo. Pensammo insieme a come poter realizzare questa cosa e il 
visitatore sanitario propose di andare con lei al gruppo locale per madri e 
bambini. Jane ne era attratta. Pensammo anche alla possibilità che i due figli 
minori frequentassero un centro ricreativo dopo scuola, un paio di volte la set­
timana per permettere a Jane di concedersi un po' di spazio per sé. Passam­
mo poi a parlare dei bisogni evolutivi dei bambini, soprattutto di Martin. Anche 
se era il maggiore, aveva solo 6 anni e aveva bisogno di giocare e di essere 
stimolato piuttosto che passare tutto il tempo ad occuparsi delle commissioni 
162

---

per la madre. Qualche settimana dopo, durante una visita di follow up, il visi­
tatore sanitario venne a sapere che Jane aveva fatto amicizia con un paio di 
donne del gruppo per madri e bambini e che le piaceva parteciparvi. I bambini 
si divertivano al centro ricreativo e Jane si mostrava più capace di pensare a 
Martin come un “bambino con i propri diritti” piuttosto che come un “piccolo 
uomo”, così come lei stessa lo definiva.
5.3. Il valore della consultazione
Gradualmente il ruolo della consultazione si è esteso a diversi livelli di la­
voro fino a comprendere:
• 
il lavoro con gli altri medici generici, che include vedere insieme le fami­
glie e discutere dei casi che li preoccupano;
• 
la consulenza ai medici generici come gruppo su questioni che coinvolgo­
no l’organizzazione e la gestione della pratica clinica. In mezzo alle pres­
sioni tipiche del lavoro del medico generico, avere una figura professionale 
esterna che pensi insieme ai medici e al loro lavoro può aiutare a garantire 
che vengano salvaguardati il tempo e lo spazio per riflettere sulla natura 
del lavoro, sulla relazione tra i membri del gruppo e i problemi emergenti 
dal lavoro con i pazienti e i colleghi;
• 
il lavoro con i membri del team di cura primaria. Questo implica uno spa­
zio per discutere delle difficoltà con infermieri e visitatori sanitari, o per 
vedere insieme le famiglie, come nel caso di Jane e Martin.
5.4. Il consulente/terapeuta
Con la svolta dei servizi multidisciplinari nell’ambito della cura primaria, 
il ruolo del consulente diviene sempre più importante. I medici con una for­
mazione terapeutica individuale o familiare possono fornire un utile servizio 
al contesto medico, rendendolo più accessibile e meno temibile per i pazienti 
rispetto a un invio presso servizi specialistici esterni. Qualsiasi sia il loro mo­
dello di lavoro, è particolarmente utile una valutazione familiare che prenda in 
considerazione l’impatto delle relazioni familiari sulla singola persona. E im­
portante mettere in luce che una comunicazione continua con i medici generici, 
sul lavoro psicologico effettuato nella loro attività, costituisce il modo migliore 
di assicurare che i pazienti e le loro famiglie siano adeguatamente considerati.
Da diversi anni, gli psicologi clinici lavorano nel contesto di cura primaria 
(Deyes, Bowling e Golding, 1989) ed il loro ruolo è cambiato sempre più: da 
163

---

quello di rispondere agli invii a quello di offrire consultazioni. Similmente, 
negli ultimi anni i terapisti familiari e i consulenti sono stati incaricati dai me­
dici nell’ottica di sviluppare dei servizi più integrati. Quando si lavora con le 
persone e le famiglie che stanno affrontando il divorzio queste figure profes­
sionali possono fornire un aiuto importante nel contesto sicuro del medico ge­
nerico di famiglia.
Quelli a seguire sono alcuni degli aspetti che le figure professionali del si­
stema di cura primaria dovrebbero tenere a mente per aiutare i genitori a far 
fronte al processo di separazione e divorzio:
• 
i genitori solitamente non concordano rispetto alla propria versione degli 
eventi che hanno portato alla separazione, ma è importante che vengano 
aiutati a concordare sui punti chiave da dire ai figli;
• chi glielo deve dire? Se possibile, i genitori dovrebbero parlare ai bambini 
insieme, ma se questo non è possibile, è importante almeno riferire punti 
concordati, cosa che aiuterà i bambini ad avere una spiegazione coerente;
• come cambiano le vite dei bambini? È molto utile per i genitori spiegare ai 
figli come la loro vita cambierà;
• distinguere tra la coppia che si separa e i genitori che rimangono genitori, 
anche se in condizioni diverse', aiutare i genitori a rendere esplicita questa 
distinzione aiuta i bambini a sviluppare una nuova storia sulla loro fami­
glia che includerà la perdita della famiglia passata, ma renderà loro possi­
bile formare un nuovo tipo di relazione con ciascun genitore, come spiega­
to nei Capitoli 4 e 5.
In questo capitolo ci siamo occupati di alcuni modi in cui il medico generi­
co può aiutare le famiglie che stanno affrontando una separazione o un divor­
zio. Sono stati messi in luce i vantaggi del contesto di cura primario inteso 
come un ambiente sicuro in cui le famiglie possono affrontare queste proble­
matiche e dove si possono osservare dei segnali specifici manifestati dai bam­
bini.
Sommario
Di fronte alla separazione e al divorzio, i medici generici del sistema di cu­
ra primaria devono porre attenzione a:
• 
le modalità familiari di gestione della perdita e del cambiamento;
• 
i sistemi di sostegno disponibili alle famiglie;
• le modalità mediante le quali i membri della famiglia possono manifestare 
il proprio dolore attraverso il corpo;
164

---

• 
i comportamenti problematici manifestati dai bambini sia a casa sia a 
scuola;
• un aumento di malanni in famiglia;
• 
i cambiamenti nella struttura familiare come nuovi partner e/o nuovi fratelli;
• 
i cambiamenti che influenzano i bambini, soprattutto le visite con il genitore 
non convivente, o i cambiamenti nell’organizzazione di vita.
165

---

10. Ampliare il contesto: 
applicazioni in diversi contesti professionali
Nel corso di questo testo abbiamo preso in esame le condizioni in cui i 
bambini possono essere particolarmente vulnerabili, e abbiamo preso in con­
siderazione i fattori sia di rischio sia protettivi che promuovono la resilienza 
nei bambini e nelle famiglie. Il nostro lavoro è stato svolto all’interno del con­
testo multidisciplinare di un Servizio di Salute Mentale per il Bambino e la 
Famiglia. In questo capitolo metteremo in luce come una varietà di figure pro­
fessionali che sono solite venire a contatto con i bambini che stanno affron­
tando le transizioni familiari, a seguito della separazione e o del divorzio, pos­
sano tenere a mente le difficoltà che abbiamo descritto legate al proprio ambi­
to lavorativo. Ci siamo focalizzati soprattutto su coloro che di solito lavorano 
direttamente con i bambini mentre affrontano il cambiamento familiare e il 
divorzio. Siamo consapevoli di quante altre figure con svariati obiettivi pro­
fessionali incontrano le famiglie, lavorano con bambini per i quali il divorzio 
e la riorganizzazione familiare costituiscono gran parte della loro esperienza. I 
problemi per i quali i bambini vengono segnalati dall’inviante possono non 
essere direttamente connessi alla separazione. Tuttavia, è bene che le figure 
professionali tengano a mente tale problematica e formulino domande su di 
essa nel decidere quale tipo di aiuto offrire. In modo simile, le figure profes­
sionali che lavorano con gli adulti, soprattutto nei servizi sociali e di salute 
mentale, dovranno ricordarsi dell’importanza dell’impatto del divorzio sui 
vissuti dei propri pazienti e dei loro figli.
1. Ricerca ed esperienza clinica
Dalla ricerca e dall’esperienza clinica sappiamo che per i bambini è meglio se:
• non vi è conflittualità continua tra i genitori;
• se mantengono facilmente e liberamente il contatto con entrambi i genitori;
• se hanno una spiegazione coerente della rottura familiare;
• se le disposizioni di visita del genitore non convivente sono chiare e prevedibili;
166

---

• se hanno un sostegno affidabile esterno alla famiglia;
• se hanno un ambiente scolastico supportivo, sensibile ai loro bisogni e alla 
situazione familiare;
• se nessuno dei due genitori soffre di problemi di salute mentale.
1 .1. Le figure professionali che lavorano direttamente con i bambini
Nel corso dello sviluppo i bambini incontrano diversi problemi che li coin­
volgeranno, o perché si trovano in un particolare stadio di sviluppo, o perché 
il bambino si trova dinanzi a specifiche problematiche. Queste figure profes­
sionali possono avere l’opportunità di parlare con un bambino che ha vissuto 
la separazione o il divorzio dei genitori. In questo capitolo mettiamo in luce 
alcuni principi guida e forniamo degli esempi di cosa si è mostrato utile nel 
nostro lavoro clinico con i bambini.
Il diagramma seguente rappresenta i diversi sistemi professionali con cui i 
bambini possono relazionarsi nel corso del loro sviluppo:
Sistema di Salute
Cura primaria
Medico generico
Visitatore sanitario domiciliare
Infermieri scolastici
Medico scolastico
Educativo
Insegnanti, insegnanti di sostegno
Assistenti sociali pedagogici
Psicopedagogisti
Servizi di sostegno all’apprendimento
Servizi specialistici
Team di psichiatri infantili
Psicologi
Psicoterapisti, pediatri
Altri medici per la salute mentale degli adulti
Servizi Sociali 
che dovrebbero tenere a mente i 
bambini per i genitori
[BAMBINO E FAMIGLIAI
Legale
Avvocati
Giudice
Court welfare officer1
1 Non esiste nel sistema giudiziario italiano una figura corrispondente. La funzione del 
court welfare officer è quella di rilevare il punto di vista dei bambini, soprattutto nelle cause 
d’affidamento. Questa figura professionale, incaricata dal tribunale, ha il compito di valutare i 
desideri e la comprensione degli eventi da parte dei bambini, fornendo al tribunale suggerimen­
ti nell’interesse dei minori
Tutori legali
Avvocati d’ufficio
Risorse comunitarie
Famiglia estesa, rete sociale, 
parrocchie, comunità religiose e 
oratori, associazioni, club, 
babysitter/sistemi di cura per i bam­
bini, ludoteche, asili nido.
167

---

2. Il contesto della salute
I bambini e le loro famiglie vengono a contatto con i medici generici e gli 
assistenti alla salute nel corso di tutto lo sviluppo come descritto nel Capitolo 9. 
Anche gli infermieri e i medici scolastici hanno un ruolo in relazione alla va­
lutazione dello sviluppo fisico e nel rilevare qualsiasi cosa possa destare preoc­
cupazione. Tuttavia, se vi sono dei problemi specifici in termini di salute, ap­
prendimento o comportamento, o se i bambini hanno problemi fisici particolari, 
bisogni emotivi o educativi, può essere necessario partecipare ad un team che si 
occupi di sviluppo infantile o usufruire di un servizio specialistico.
2.1. Team per la salute mentale del bambino e della famiglia
I bambini possono essere inviati presso il Servizio di Salute Mentale per il 
Bambino e la Famiglia dove possono essere visti da uno o più membri del 
team multidisciplinare: uno psicologo clinico, uno psichiatra infantile, un te­
rapeuta familiare o un assistente sociale. Chiunque tra queste figure profes­
sionali della salute mentale può venire implicato nella valutazione e nell’inter­
vento terapeutico, e può vedere i bambini da soli o anche con le loro famiglie. 
Può inoltre essere loro richiesto di preparare delle perizie tecniche, o fornire 
una consulenza al tribunale in relazione ai bisogni del bambino, alle visite dei 
genitori e alla capacità genitoriale.
Tutte queste figure, nell’ambito della specifica prestazione professionale, 
possono incontrare famiglie monogenitoriali, famiglie ricomposte o famiglie 
che stanno affrontando il processo della separazione o del divorzio. I bambini 
possono essere inviati o perché presentano delle difficoltà emotive o compor­
tamentali, o perché i genitori o i servizi invianti hanno fatto una connessione 
tra le difficoltà dei bambini e la separazione o il divorzio dei loro genitori. 
Come spiegato nei Capitoli 3, 4 e 5, abbiamo sviluppato un modello che spe­
riamo possa essere adottato e reso effettivo in altri servizi di salute mentale 
per il bambino e la famiglia. Abbiamo evidenziato i seguenti principi guida:
1. fornire un setting terapeutico che costituisca una base sicura da cui esplo­
rare diverse modalità di relazione in un nuovo contesto familiare;
2. per poter dare ascolto alle diverse “voci”, soprattutto a quella dei bambini, 
è utile associare colloqui individuali e familiari;
3. permettere a ciascun genitore di fornire la propria versione della “storia” 
tenendo però fermamente il focus sull’obiettivo di giungere alla collabora­
zione genitoriale;
4. fornire un’opportunità ai bambini di esprimere il loro punto di vista e i loro 
168

---

sentimenti, aiutarli a comunicare ai genitori le loro angosce e speranze;
5. discutere delle modalità di visita con entrambi i genitori;
6. è particolarmente importante, quando vi siano litigi a lungo termine in me­
rito alle visite, mantenere il focus sulla gestione del conflitto piuttosto che 
ricercarne i motivi o le ragioni.
2.2. Questioni specifiche per gli psicoterapisti e i consulenti
• Gli psicoterapisti infantili hanno una formazione tale da capire il mon­
do interno dei bambini. Sempre più, lavorano nell’ambito delle relazioni del 
bambino con la famiglia e le altre persone che si prendono cura di loro, e ten­
gono conto dei cambiamenti della realtà esterna nell’esistenza del bambino. 
La consapevolezza di forti e prolungati conflitti, che possono costituire parte 
quotidiana della realtà esterna di un bambino nel contesto del divorzio, fa sì 
che solitamente ci si ponga come obiettivo primario quello di aiutare i genitori 
a tenere a mente i bisogni e il punto di vista del bambino, così come fanno al­
tre figure professionali che lavorano con la famiglia.
• Anche gli psicoterapisti degli adulti e i consulenti che lavorano con pa­
zienti nel contesto di un divorzio stressante possono aver bisogno di tenere a 
mente gli effetti di questi processi sui figli coinvolti. Il grado con cui un tera­
peuta entra attivamente ad esplorare la vita dei pazienti dipenderà dal tipo di 
formazione e modello tecnico-teorico di riferimento. Vorremmo portare l’at­
tenzione sull’importanza di promuovere il proseguimento di una calda funzio­
ne genitoriale a vantaggio dei figli dei pazienti. Una consapevolezza dell’im­
patto delle relazioni familiari sull’individuo è particolarmente utile per coloro 
che lavorano nel contesto della salute mentale degli adulti.
• I terapisti familiari solitamente prendono quale unità primaria del loro 
intervento l’intera famiglia, guardando anche al più ampio contesto sociale in 
cui i diversi membri sono coinvolti e a cui la famiglia, o il terapeuta, si rela­
ziona quando lo ritenga utile. Il focus sta sulla relazione tra i diversi membri e 
sull’interazione e comunicazione tra di loro. È stato presto evidente nel nostro 
lavoro clinico con le famiglie che si trovano in una fase di transizione che era 
molto difficile dare ascolto alle voci dei bambini e prendere in considerazione 
i diversi punti di vista dei bambini sui processi che si stavano verificando in 
famiglia, nell’ambito della pianificazione genitoriale in merito ai piccoli det­
tagli della loro vita. E divenuto anche chiaro che i bambini si trovavano spes­
so in un legame di lealtà tra i genitori, e che venivano raccontate loro storie 
diverse sulla separazione e il divorzio. Ciò rendeva difficile ai bambini parlare 
del proprio stress e delle preoccupazioni emergenti dall’esperienza della sepa­
razione genitoriale alla presenza di uno o entrambi i genitori.
169

---

L’attuale teoria sulla terapia familiare predilige una modalità osservativa della 
famiglia che metta in evidenza i discorsi dominanti e sommersi delle famiglie 
(Gorell Barnes, 1998; Gorell Barnes e Dowling, 1997) e questa consapevolez­
za è stata fondamentale per lo sviluppo del nostro metodo di lavoro, come de­
scritto nei Capitoli 2, 3, e 5. Noi proponiamo che i terapisti familiari debbano 
prendere in considerazione quanto sia difficile per i bambini essere ogni tanto 
ascoltati quando vi è un conflitto d’interesse tra figli e genitori rispetto 
all’organizzazione futura della vita familiare. Prestare attenzione al punto di 
vista del bambino porta dei cambiamenti nel modo in cui verrà progettata l’or­
ganizzazione e allevierà il senso d’impotenza che accompagna la decisione 
del genitore di separarsi.
3. Il contesto scolastico
In età scolare e prescolare, il personale degli asili e le maestre hanno un’influ­
enza molto importante, come descritto nei Capitoli 2 e 8. Insegnanti di sostegno, 
psicologi ed assistenti sociali scolastici possono essere coinvolti in problemati­
che educative. Uno dei compiti principali degli psicopedagogisti è valutare i 
bambini con bisogni educativi speciali, e la loro valutazione è uno dei fattori che 
contribuisce maggiormente alla decisione di proporre programmi differenziati 
per i bambini. E molto importante che, come parte della valutazione, accertino la 
situazione familiare e i fattori ad essa legati che possono influenzare il rendimen­
to scolastico del bambino. Allo stesso modo, questi fattori possono influire sulla 
prestazione dei bambini nei test psicometrici e le relazioni scritte ne devono te­
ner conto. I risultati dei test cognitivi standardizzati devono essere interpretati 
con cautela e con esplicito riferimento alla situazione familiare che può influen­
zare il funzionamento cognitivo del bambino.
Gli psicopedagogisti hanno un ruolo importante come consulenti presso le 
scuole anche perché forniscono un aggiornamento intemo agli insegnanti. 
Possono aiutare gli insegnanti a prendere in considerazione la relazione tra fa­
miglia e scuola e permettere loro di sviluppare e potenziare le idee che aiu­
teranno i bambini e le famiglie ad affrontare questa transizione. Blacher 
(1997), in un piccolo studio, esaminando la visione di cinque psicopedagogisti 
e cinque insegnanti, in merito al proprio ruolo in relazione al divorzio, ha sco­
perto che gli psicopedagogisti identificavano un’assenza di corrispondenza tra 
le priorità della scuola e la considerazione del loro ruolo. Ritenevano la scuola 
come primariamente interessata a una prestazione orientata sul lavoro e la va­
lutazione del caso singolo, mentre essi ritenevano che il proprio ruolo dovesse 
portare una diversa prospettiva a livello di consulenza anche attraverso una 
formazione interna relativa alle problematiche della separazione e del divor­
170

---

zio, come pure dei suoi effetti sugli alunni. Tutti gli insegnanti intervistati ri­
conoscevano quale ruolo degli psicopedagogisti quello di sostegno agli inse­
gnanti grazie alle loro conoscenze tecnico-scientifiche e attraverso la forma­
zione, ma sentivano che il loro ruolo era ristretto a causa dei limiti temporali e 
dell’apparente priorità della valutazione imposta dalla legge.
Gli assistenti sociali scolastici lavorano nell’interfaccia tra casa e scuola 
con l’opportunità di esplorare i cambiamenti della situazione familiare e il lo­
ro effetto sull’adattamento dei bambini a scuola.
4. Bambini, divorzio e contesto legale
Al momento della separazione e del divorzio, gli avvocati e il sistema giu­
diziario possono essere coinvolti e i bambini possono essere intervistati dai 
court welfare officer e dai tutori legali, che avranno il compito di valutare i lo­
ro desideri e comprendere e fare raccomandazioni al giudice rispetto al mi­
gliore futuro per il bambino. Diversi stadi in cui i genitori e le figure profes­
sionali possono considerare congiuntamente gli interessi futuri dei bambini 
punteggiano il processo del divorzio.
Ci si attende che tutte le parti, in accordo alla nuova legge sul divorzio 
(The Family Law Act, 1996), partecipino a un incontro informativo. Secondo 
la sezione 8 (9) chiunque conduca tali incontri è tenuto a fornire informazioni 
su diverse questioni in relazione alla separazione e al divorzio. Sono tre i mo­
di per i quali ciò si relaziona a tre aspetti riguardanti i bambini:
• l’importanza di essere legati al benessere, ai desideri e ai sentimenti dei 
bambini;
• come le parti acquisiscono una migliore comprensione delle modalità con 
cui aiutare i bambini ad affrontare la rottura del matrimonio;
• la protezione contro la violenza, e come ottenere sostegno ed assistenza.
Ci si occupa specificamente di bambini anche nella sezione 11(4) in cui il 
concetto di benessere “supremo” del bambino viene scandito in dettaglio, fa­
cendo riferimento alla “voce del bambino”. Nella sezione 11(4), considerando 
il benessere del bambino come “supremo”, il tribunale è chiamato a prestare 
particolare attenzione a:
• 
i desideri e i sentimenti del bambino considerati alla luce della sua età e 
della capacità di comprendere, e le condizioni in cui tali desideri vengono 
espressi;
• la condotta delle parti in relazione alla crescita del bambino;
171

---

• il principio generale che in assenza di prova del contrario il benessere del 
bambino sarà meglio garantito se:
1. il bambino avrà visite regolari con chi ha responsabilità genitoriale ver­
so di lui e con altri membri della sua famiglia e,
2. si mantiene la continuazione di una buona relazione con i genitori 
quando possibile.
Il rischio per il bambino riguarda i dettagli sul luogo e le persone con cui il 
bambino può successivamente avere contatto:
• il luogo in cui la persona con cui il bambino vivrà abita o propone di anda­
re ad abitare;
• ogni persona con cui quella persona vive o con cui intende andare a convi­
vere;
• qualsiasi altro provvedimento per la sua cura e crescita.
La sezione 11(4) impone al tribunale il rispetto “della prova più importan­
te”, cioè di considerare inter alia i desideri e i sentimenti del bambino e la 
condotta delle parti in relazione alla sua crescita. Nel Capitolo 4 abbiamo illu­
strato le complessità implicate nel condurre una valutazione reale della con­
dotta dei genitori, e nel Capitolo 5 le difficoltà che possono avere i bambini ad 
esprimere i propri desideri e sentimenti. Laddove sia possibile rendere effetti­
vo che i bambini vengano rappresentati separatamente, come espresso nella 
sezione 64 della parte 5 dell’atto, permettendo di prendere in considerazione il 
punto di vista dei bambini, le risorse conseguenti sono enormi. Una recente 
analisi del Family Law Bill (Bailey-Harris, 1997) suggerisce che:
la filosofia dell’ordinamento privato e del non intervento nella relazione tra bambini e 
genitori eccetto che in condizioni eccezionali non è compatibile con l’accertamento 
dei desideri e sentimenti dei bambini da persone al di là dei genitori come regola ge­
nerale. Esperti di legge minorile hanno dei dubbi se ci saranno dei fondi sufficienti 
perché i bambini vengano rappresentati da un tutore nell’ambito di un procedimento 
giuridico privato (p. 13).
Vista la specifica esperienza e formazione delle figure che lavorano nei 
tribunali con i minori ci aspettiamo che la nostra esperienza abbia sia delle 
similitudini sia delle differenze con chi lavora in ambito giuridico. Tuttavia, i 
principi del lavoro con i minori sotto tracciati, e il lavoro con le madri e i pa­
dri, descritto altrove nel testo, possono ben essere complementari a quanto è 
già stato fatto. Speriamo che si possa aprire un ulteriore dialogo tra professio­
nisti di diversa formazione.
172

---

5. Il ruolo dei mediatori
La Robinson (1997) fornisce un resoconto succinto ed utile per altre figure 
professionali rispetto agli aspetti legali della separazione che devono essere 
negoziati all’interno del processo del divorzio. Nella sua descrizione sul lavo­
ro dei mediatori è possibile vedere sia le differenze di enfasi sia le similitudini 
di stile nel lavoro intrapreso nel contesto dei problemi che emergono nell’am­
bito dell’invio di bambini con disturbi comportamentali:
1. stabilire il procedimento - il mediatore delinea il processo alla coppia che 
può così scegliere se prenderne parte, a volte, soprattutto quando si debba 
mediare su tutti gli aspetti problematici (sia economici sia relativi ai figli), 
firmando un accordo di accettazione del processo;
2. chiarire le problematiche - il mediatore esplora la situazione presente con 
la coppia, prestando esplicita attenzione alle aree di disaccordo e delinea 
un ordine del giorno che essi chiarificano; iniziano quindi a ragionare in­
sieme sull’ordine con cui poter affrontare tali aspetti;
3. esplorare le problematiche - il mediatore assume la direzione del processo, 
mantenendo attentamente l’imparzialità tra la coppia. Il mediatore non 
propone né consiglia soluzioni, e affronta le differenze, utilizzando diverse 
tecniche;
4. sviluppare le scelte - questo è il processo di negoziazione in cui la coppia 
è aiutata a produrre idee e a verificaie nell’ambito della sicurezza che de­
nota il processo di mediazione;
5. rafforzare l’accordo - il mediatore, con l’accordo della coppia, stila un 
memorandum degli aspetti su cui i genitori hanno trovato un accordo da 
consegnare ai rispettivi avvocati (ibid., p. 53).
La Robinson mette in luce alcune delle difficoltà che si sono incontrate in 
tutto il paese ad includere i bambini nel processo di mediazione. Uno dei prin­
cipali obiettivi della mediazione è raggiungere un accordo rispetto ai beni, ai 
soldi e ai bambini, e solo secondariamente vi è un risvolto terapeutico. Una 
relazione nazionale sul lavoro di mediazione ha rilevato che “quando i bambi­
ni venivano direttamente coinvolti nel processo di mediazione molti mediato­
ri, vedendo i bambini, decidevano di ritirarsi per rientrarvi solo successiva­
mente” (ibid., p. 59).
Secondo la nostra esperienza, sentiamo che i bambini divengono un fattore 
che complica il processo di mediazione perché:
1. portano la loro ansia nella situazione;
2. mettono in evidenza il conflitto di interessi tra genitori e bambini in modo 
brutale - non si tratta con quale genitore il bambino può volere andare, ma 
del fatto che i bambini non vogliono che i genitori divorzino;
173

---

3. sono soliti portare la famiglia nella direzione di un colloquio terapeutico 
sollevando questioni al di là dei confini propri degli obiettivi della media­
zione.
Mentre il lavoro terapeutico non deve diventare un lungo processo, esso 
comunque implica aspetti dolorosi per la famiglia e modalità generali di com­
portamento che non sono inclusi nel fascicolo o nella “relazione” stilata dai 
mediatori. La Robinson delinea i principi dell’intervento di mediazione sul 
divorzio con i bambini all’intemo dell’Institute of Family Therapy (Londra) e 
l’approccio che descrive va nella direzione di incorporare ai più ristretti con­
fini della mediazione l’importanza di dare ascolto alla voce dei bambini nel 
processo di mediazione. Dal momento che abbiamo visto bambini che si as­
sumevano la responsabilità del divorzio tra i genitori, mostrando i problemi ad 
esso connessi attraverso il comportamento, i processi che descriviamo in que­
sto testo non corrispondono sempre ad una cornice strettamente definita, seb­
bene potremmo ugualmente sostenere, col senno di poi, che una cornice ri­
stretta si è rivelata utile soprattutto nei casi in cui vi sia stato un disaccordo a 
lungo termine rispetto all’affidamento dei figli.
La questione di quale tipo di aiuto possa essere offerto ai bambini durante 
questi momenti di stress rimane ampiamente aperta con molto spazio per i 
mediatori e i terapisti familiari per discutere e ridefinire ulteriormente le idee 
(dato il tempo e lo spazio per farlo). Come mette in luce la Robinson la pro­
posta di legge da parte delle associazioni volontarie per i bambini ha fallito 
nella richiesta al Cancelliere di dispone un regolamento per costituire la figu­
ra di “un funzionario speciale dei minori legato ai tribunali minorili che do­
vrebbe agire come punto di riferimento e coordinamento per i genitori e mino­
ri che vogliano informazioni, consulenza, e se necessario un rappresentante di 
parte per i bambini” (Robinson, 1997, p. 61). Il campo è perciò ancora am­
piamente aperto a ogni e a tutte le figure professionali che agiscono all’intemo 
di questa cornice, in accordo con la propria posizione professionale nei con­
fronti della vita del bambino.
6. Assistenza sociale, divorzio, violenza domestica e prote­
zione del minore
La Stanley (1997) ha rianalizzato i temi della protezione minorile e dell’as­
sistenza sociale nel contesto della violenza domestica e dell’abuso infantile. E in 
questa area che di solito gli assistenti sociali lavorano direttamente con i bambini 
e i loro genitori nel contesto del dopo divorzio. L’autrice dirige l’attenzione sulle 
difficoltà che assalgono gli assistenti sociali, tra tutte vi è la paura di sfidare uo­
174

---

mini violenti e problemi di relativismo culturale, situazioni in cui sia la classe 
sociale sia la cultura possono essere mal utilizzate per legittimare la violenza 
maschile verso le donne e i bambini. Una delle difficoltà maggiori è il senso di 
inefficacia che le assistenti di sesso femminile provano nell’aiutare le donne e i 
bambini che vivono una situazione di abuso cronico.
Due contributi del nostro lavoro possono essere importanti per la forma­
zione e la pratica dell’assistente sociale. In primo luogo l’enfasi sul lavoro con 
i padri oltre che con le madri, e in secondo luogo il valore di associare collo­
qui individuali e familiari. La Stanley mette in rilievo l’esperienza generale di 
come l’intimidazione maschile possa minacciare sia le operatrici sia le utenti 
di sesso femminile. L’autrice evidenzia che un cambiamento dell’offerta di 
servizi attualmente focalizzati sulle donne e i bambini nel senso di servizi che 
includano un intervento con gli uomini abusanti, comporti un’importante ri­
sorsa e importanti implicazioni per la formazione degli assistenti sociali. At­
tualmente il lavoro con gli uomini violenti si svolge principalmente nell’ambi­
to della messa alla prova, ed è il mandato del tribunale a creare la precondi­
zione al trattamento.
Il tema del lavoro con gli uomini violenti è troppo vasto per poter essere 
trattato all’interno della cornice di questo testo (vedi Capitolo 6). Tuttavia, la 
nostra esperienza di lavoro congiunto come professionisti che si occupano di 
bambini suggerisce una modalità diversa verso cui tendere che sostiene il bi­
sogno di aggiungere nuove risorse. Mettiamo in luce tre aspetti chiave:
1. un contesto di lavoro sicuro;
2. un approccio con gli uomini che sia orientato alla genitorialità;
3. un’opportunità per gli uomini e le donne di raccontare separatamente la 
propria versione della storia.
Combinando questi tre punti nel nostro approccio abbiamo osservato che un 
contesto di lavoro sicuro protegge sia l’uomo violento sia la figura professionale 
femminile. Un uomo che picchia la propria partner e/o i figli può aver bisogno di 
un’opportunità di ampliare l’esperienza che ha di se stesso. Le definizioni di sé si 
possono ampliare collocando il comportamento violento nel contesto più vasto 
della propria storia di vita, così come nel contesto dei suoi desideri positivi di fa­
re da padre ai figli meglio rispetto a come il proprio padre è stato con lui. Collo­
qui che tocchino i sentimenti di dolore, colpa e vergogna, ma che contrastino i 
comportamenti violenti richiedono un setting sicuro. Nel provare gli impulsi vio­
lenti, sapere che non possono essere agiti permette di pensare ad altre modalità 
per cui definire e gestire tali sentimenti nel contesto familiare. Aggiungere la vo­
ce di un collega che parli per il bambino enfatizza l’opportunità che un uomo af­
fronti l’esperienza di essere genitore. Inoltre, una posizione pedagogica orienta­
175

---

ta a ciò che i bambini necessitano da parte dei genitori e come ciò possa essere 
realizzato, mantiene il focus sulla realtà possibile.
In questo capitolo abbiamo esplorato l’applicazione del nostro lavoro a set­
ting professionali differenti. Il testo non intende essere prescrittivo, e speria­
mo che i lettori colgano ciò che possono utilizzare nel proprio contesto. Inse­
gnando e facendo consulenza abbiamo riconosciuto le difficoltà che molti a­
dulti hanno a stimolare il punto di vista dei bambini rispetto a questioni dolo­
rose. Sotto delineiamo alcune delle tecniche che abbiamo trovato utili nel no­
stro lavoro terapeutico.
7. Colloqui con i bambini
Come spiegato nel Capitolo 5, devono essere create le condizioni perché 
un bambino si senta sicuro alla presenza di una qualsiasi figura professionale, 
e possa sentirsi libero di parlare dei propri pensieri e sentimenti. Come la 
maggior parte delle figure professionali sa, solitamente è necessario vedere la 
prima volta i bambini con i genitori o chi si prende cura di loro e spiegare in 
modo esaustivo le finalità del colloquio individuale, se i bambini verranno vi­
sti da soli. Con tutti i bambini, ma soprattutto con i più piccoli, è importante 
assicurarsi che sappiano esattamente quanto durerà il colloquio, dove si trova 
il genitore o chi si prende cura di lui, e come possano mettersi in contatto con 
lui se ne dovessero sentire il bisogno. Una breve affermazione che spieghi 
questi punti rassicurerà il bambino sui confini che delimitano la seduta e lo 
aiuterà in parte ad affrontare l’angoscia di partecipare da solo al colloquio.
Per evitare che il bambino venga posto in un legame di lealtà, facendo do­
mande che lo mettano nella condizione di esprimere una preferenza per un 
genitore rispetto all’altro, si possono chiedere cose sulla vita con ciascun geni­
tore.
• Cosa c ’è di positivo quando stai con papà (o mamma)? L’interrogativo 
susciterà i vissuti che il bambino sente come positivi. D’altro canto, risposte 
quali “possiamo andare a letto quando ci pare”, “possiamo guardare le casset­
te fino a tardi”, o “mangiamo sempre take-away” getteranno luce sui limiti o 
sul livello di cura ricevuto dai bambini.
Danny, 13 anni, il cui padre era un artista, parlava con gioia di quando an­
dava col padre in luoghi diversi, ma domande più specifiche rivelarono orari 
abbastanza caotici, che non permettevano a Danny di andare a letto ad 
un’ora regolare, né di avere tempo a disposizione per svolgere i compiti. La 
scuola si lamentava per la mancanza di concentrazione del ragazzo, che de­
scriveva come sempre stanco. Da parte sua Danny apprezzava molto il tem­
176

---

po trascorso col padre poiché non andava d’accordo con il nuovo compagno 
della madre, ma era necessario parlare col padre di quali cambiamenti potes­
se apportare allo stile di vita per poter fornire a Danny degli orari adatti alla 
sua età, orari che gli avrebbero consentito di andare bene a scuola.
• Cosa c ’è di diverso nello stare con papà ora che non vive più con te? 
Tale domanda permetterà al bambino di riflettere sulle differenze che hanno 
avuto un impatto sulla sua vita e quali effetti abbiano su di sé. Hanno un luo­
go tranquillo dove svolgere i compiti? Devono fare un lungo percorso per ar­
rivare a scuola? Hanno la possibilità di incontrare amici? Con genitori malati 
fisicamente o psichicamente i bambini possono fare cose a loro inadeguate, 
prendendosi cura dei genitori a spese del proprio sviluppo emotivo e sociale, 
come descritto nel Capitolo 6.
I bambini hanno bisogno di capire che le informazioni ottenute nel collo­
quio saranno usate con i genitori per migliorare la loro vita. Ciò causerà un’i­
niziale angoscia, per questo la figura professionale coinvolta dovrà spiegare 
chiaramente che sta agendo a favore dei bambini. Solitamente però, nella no­
stra esperienza, la maggior parte dei bambini si sente sollevata all’idea che un 
adulto responsabile li aiuterà a dar voce alle proprie paure, o a farlo per loro, 
finché non si sentano pronti a farlo da sé.
8. Mezzi indiretti per accedere ai pensieri e ai sentimenti dei 
bambini
Disegni
Sia che si tenga un colloquio individuale che uno familiare con un bambino, 
molte figure professionali trovano utile suggerire al bambino di fare dei disegni. 
L’uso del disegno avrà finalità diverse a seconda del contesto in cui si svolge. 
Nel contesto delle sedute terapeutiche familiari abbiamo utilizzato i disegni per 
tradurre alla famiglia i pensieri e i sentimenti dei bambini. Le preoccupazioni dei 
bambini spesso vengono svelate attraverso la rappresentazione grafica quando 
essi trovano difficile esprimerle a parole.
Mary, 9 anni, e Craig, 7, stavano disegnando nel corso di una seduta fami­
liare in cui la madre descriveva le proprie angosce rispetto alle viste dei figli al 
padre. Era preoccupata a causa dell'abuso di droghe dell’ex marito, soprattut­
to quando si faceva di eroina diventando aggressivo. Mary, molto legata al 
padre, stava disegnando un giardino e una bambina della sua età che lo sta­
va innaffiando. Si fermava di tanto in tanto per rassicurare la madre che "va 
177

---

veramente tutto ok da papà, non ti preoccupare me !a so cavare". Stava chia­
ramente ascoltando con molta attenzione il racconto della madre e voleva 
rassicurarla che sarebbe andato tutto bene. Più tardi nel corso della seduta, la 
madre si lamentò dell'aggressività di Mary nei suoi confronti. Con angoscia 
descrisse di come Mary utilizzasse un linguaggio osceno e in un’occasione le 
avesse scagliato contro un oggetto. I disegni ci aiutarono a parlare alla fami­
glia dell’esperienza di Mary, del suo sentirsi responsabile di “tenere le cose in 
ordine e a posto", proprio come faceva la ragazzina che annaffiava. Ma po­
temmo anche pensare ad un altro lato di Mary, fragile e vulnerabile, che e­
sprimeva la propria aggressività contro la madre, ma che era anche impaurita 
da ciò che l’aggressività provocava; non era libera però di esprimere le pro­
prie paure poiché sentiva di dover salvaguardare la relazione col padre. In 
seguito al colloquio fu possibile alla madre di Mary vedere il lato fragile ed im­
paurito della bambina di 9 anni, non solo il mostro aggressivo che era diventa­
ta nella mente della madre.
Craig, invece, aveva disegnato un bambino in un mare pieno di squali; 
quando gli venne chiesto cosa sarebbe accaduto al bambino del disegno dis­
se: “Sarà inghiottito, sono più forti e veloci". Il suo disegno insieme al racconto 
ci aiutarono a capire il suo vissuto di insicurezza.
I disegni possono essere utilizzati per facilitare la comunicazione con i bam­
bini. Utilizziamo bambole e animali della fattoria per aiutare i bambini a rappre­
sentare le situazioni che possono rivelare preoccupazione. L’espressione di ag­
gressività, la mancanza di cura, le interazioni negative espresse attraverso il gio­
co con questi piccoli oggetti forniranno degli indizi su ciò che sta accadendo nel­
la mente dei bambini. Similmente, atteggiamenti di attenzione positiva, persone 
o animali che si prendono cura e si salvano reciprocamente possono essere degli 
indicatori del tipo di esperienze che il bambino fa o desidera. Tuttavia non è 
sempre utile rimandare le nostre impressioni ai bambini. Ciò che è importante è 
cercare e capire il significato del gioco per dare senso al comportamento del 
bambino.
Raccontare le favole
I bambini a volte trovano più facile parlare in modo “one-remove2”. Rac­
contare favole, o utilizzare marionette per raccontare una storia, può essere u­
tile per stabilire un rapporto con il bambino. Le marionette possono fornire un 
contesto interattivo che aiuta a coinvolgere il bambino. Di nuovo, è importan­
ti è preferito mantenere il termine inglese perché non esiste un preciso corrispettivo ita­
liano; del resto, le stesse autrici virgolettano il termine nel testo in lingua originale. Con one- 
remove si intende il meccanismo adottato da molti bambini che consiste nello spostamento e 
trasferimento dei propri stati mentali su oggetti esterni a sé, cui vengono fatti agire e/o provare i 
loro stessi pensieri e affetti.
178

---

te mantenere una posizione neutrale per non influenzare la versione del bam­
bino sulla situazione simulata. Christian, 10 anni, era solito portare una colle­
zione di “mostriciattoli” in seduta; la maggior parte delle loro interazioni con­
sisteva nella minaccia da parte di alcuni mostri nei confronti di altri, a loro 
volta impauriti dalle minacce. Questo tema ricorrente ci ha aiutato a capire la 
connessione tra il bullismo di Christian al parco giochi e la sua parte vulnera­
bile molto impaurita dal padre.
Tecniche proiettive
Una tecnica particolare per stimolare le storie è l’uso dei test proiettivi. Ciò 
richiede una formazione specifica che può essere utilizzata solo da psicologi, 
ma può fornire informazioni utili alle altre figure professionali sul mondo in­
terno del bambino. Questi test sono stati standardizzati ed hanno delle regole 
dettagliate per l’interpretazione delle risposte; gli psicologi clinici e gli psico­
pedagogisti sono formati per utilizzare i test proiettivi nell’ambito delle pro­
prie competenze specifiche nella valutazione psicometrica. Le tecniche proiet­
tive si basano sul principio dell’appercezione, cioè della capacità di percepire 
selettivamente il materiale dagli stimoli. Attraverso il meccanismo della 
proiezione, qualità, sentimenti e paure vengono “proiettati” sugli stimoli stan­
dardizzati. A questo punto diviene possibile confrontare le risposte utilizzando 
le indicazioni interpretative (Dowling, in preparazione).
Impatto sull ’operatore
' Un aspetto importante del lavoro con i bambini è prestare attenzione e dare 
senso all’impatto delle loro comunicazioni su di noi. Irritazione, ricerca di at­
tenzione, provocazione, o comportamenti aggressivi possono essere molto 
stressanti da gestire e tollerare e l’impatto sull’operatore non deve essere sotto 
valutato. Tuttavia, può essere estremamente utile se si cerca di darvi senso in 
termini interazionali e si considera il comportamento una comunicazione che 
deve essere capita. Pertanto è essenziale creare opportunità di supervisione, di 
stesura di relazioni, e di condivisione con i colleghi per analizzare l’impatto 
emotivo del lavoro sull’operatore.
9. Appendice: note ai genitori
Vorremmo offrire delle idee da consigliare ai genitori che le diverse figure 
professionali possono scegliere di utilizzare in modi diversi. Sono state scritte 
in maniera tale da poter essere utilizzate direttamente dai genitori, se ciò si 
creda opportuno. È disponibile una videocassetta dal titolo “Siete ancora tutti 
179

---

e due i miei genitori” (Gorell Barnes con la Prestige Health Productions, 
1997). Alcune delle cose che riteniamo importanti che i genitori tengano a 
mente per i bambini quando ci si separa e si affronta un cambiamento sono e­
lencate di seguito.
Parlare ai bambini
• Se è possibile dirlo a tutti i bambini insieme. Ciò può comportare un po’ di 
fatica, ma ne vale la pena. Cercate di concordare cosa dire, e tenete la colpa e 
la rabbia fuori dalla storia, per quanto possibile. Per quanto ci si prepari, sarà 
un evento emotivo quando lo si affronterà. Lasciare del tempo per parlare e 
per consumare un pasto insieme, una pizza o una spaghettata può essere ras­
sicurante. Fate loro sapere che sebbene uno di voi andrà via di casa sarete 
comunque entrambi presenti nella loro vita. Cercate di non alzare mai il tono 
della voce. Può essere importante far capire loro che potete ancora parlare tra 
di voi anche se non vivete più assieme.
3
• Siate preparati a rispondere alle domande dei figli, ma non sentitevi di do­
ver dare loro dettagli intimi sulla vostra relazione e spiegare loro ciò che 
non ha funzionato tra voi due. Se non potete rispondere a nessuna doman­
da diteglielo, piuttosto che creare un grande mistero del quale potrebbero 
in futuro preoccuparsi.
• Non mettete i bambini nella condizione di prendere delle decisioni come 
scegliere con chi gli piacerebbe stare. 1 genitori devono essere chiari ri­
spetto a ciò che è realistico prima di rivolgere ai bambini una domanda di 
scelta e lealtà della quale preoccuparsi.
• Spiegate ai bambini che sono la mamma e il papà, i genitori, ad essersi se­
parati; e non i genitori che si sono separati dai bambini. Anche se un geni­
tore ha lasciato la casa è perché non desiderava più vivere con l’ex partner 
e non perché non desidera vivere con i figli.
• 
I bambini possono aver bisogno di essere rassicurati che il genitore che ri­
mane a casa non se ne andrà anche lui via. Fate loro sapere che ciò non ac­
cadrà e dite loro che entrambi li amate e vi occuperete di loro.
• Quando è solo uno di voi che deve parlare ai figli, dite ai bambini, se lo si 
sa, che il genitore che non sta più a casa continuerà ad essere il loro genito­
re e continuerà a vederli regolarmente. Tuttavia quando non lo si sa è me­
glio non fare false promesse ma impegnarsi a trovare un modo di risolvere 
la questione delle visite a favore dei figli.
• Dove possibile fate sapere ai bambini che è giusto amare e sentire la man-
Le autrici usano come immagine quella dei fagioli, ma nella nostra cultura la pasta veicola 
maggiormente il simbolo del calore affettivo tra i membri di una famiglia.
180

---

canza del genitore non convivente. I sentimenti di tristezza e di rabbia sono 
giusti. Potete far sapere ai vostri bambini che anche voi avete sentimenti di 
tristezza e di rabbia, senza opprimerli.
• Fate sapere ai vostri bambini che non è colpa loro se avete deciso di 
andarvene o di separarvi. I figli a tutte le età credono di essere responsabili 
dei litigi dei genitori e quando vi separate ciò può confermare le loro paure 
più angoscianti. Dovranno sentirselo dire molte volte. Dovrete trovare una 
spiegazione che sia comprensibile sia a voi sia ai vostri bambini nel corso 
del tempo e potrete aver bisogno di elaborare con il partner quale storia di­
re loro in modo che non ricevano messaggi contraddittori e conflittuali da 
ognuno di voi.
• Se i bambini continuano a sentirsi responsabili della rottura, possono pro­
vare a rimettervi insieme. E importante prestarvi attenzione, e continuare a 
ricordare loro che non è loro responsabilità.
• Non creare false aspettative che possiate tornare assieme nel tentativo di 
proteggerli dal dolore. E meglio per i bambini che abbiano una sincera e 
realistica visione della situazione.
Problematiche a più lungo termine
• Se siete arrabbiati con i vostri bambini non dite loro che sono come il geni­
tore che se ne è andato. E facile usare parole come “sei proprio come tuo 
padre” se il bambino sta facendo qualcosa che vi ricorda il vostro ex par­
tner. Può renderli ancora più angosciati sapere che li si sta criticando per 
qualcosa che sanno aver portato alla separazione.
• Cercate di trovare regolarmente un momento della giornata da dedicare 
con tranquillità ai vostri bambini ed anche con ciascuno dei vostri figli. 
Può essere difficile quando noi stessi dobbiamo riorganizzare tante cose, 
ma è veramente importante per il vostro bambino.
• Incoraggiate i vostri bambini a parlare di come si sentono con voi, a un 
amico, a un nonno o uno zio, a una zia di cui si fidano. Fate loro sapere 
che esprimere a parole i sentimenti può a lungo andare essere di aiuto.
• Cercate di mantenere al minimo gli altri cambiamenti di vita. Quando i bam­
bini affrontano un cambiamento e una perdita importante nella loro vita, la 
perdita delle piccole cose può portare ad una quantità spropositata di dolore.
Scuola
• La scuola diventa un luogo molto importante quando le altre cose a casa 
stanno cambiando. Fate sapere agli insegnanti cosa sta accadendo così che 
possano sintonizzarsi con l’umore e i comportamenti o le eventuali diffi­
coltà di apprendimento del bambino. Anche se dovete cambiare casa, cer- 
181

---

cate di far continuare al bambino la stessa scuola così che non perda gli a­
mici. Se dovete cambiare casa e scuola, allora chiedete ai bambini con 
quali amici desiderino rimanere in contatto e come potete organizzarvi per 
vederli.
• 
I bambini spesso desiderano che entrambi i genitori partecipino assieme 
agli eventi scolastici. Se per voi è troppo difficile dite loro che al momento 
non ci riuscite, ma che potrà essere più facile in futuro.
• Siate sensibili rispetto a partecipare agli eventi scolastici o ad altri eventi 
speciali in compagnia del nuovo partner, i bambini spesso preferiscono che 
il genitore venga da solo se non va d’accordo con l’altro genitore. Quando 
prendete la decisione di fare questo passo, parlatene prima con vostro fi­
glio e ascoltate il suo punto di vista. Si tratta di un suo evento dopo tutto.
Relazione con l’ex partner
• Cercate di organizzare delle visite che siano regolari e prevedibili. Rendetevi 
conto di quanto i bambini desiderino vedere l’altro genitore e cercate di assi­
curarvi che non vengano delusi all’ultimo momento. Incoraggiate l’ex par­
tner a cercare di essere puntuale rispetto all’organizzazione convenuta.
• Se deludete vostro figlio, o vedete che prova dolore o rabbia, fategli dire 
ciò che prova. Non passateci sopra.
• Se non siete conviventi, fissate sempre un’altra data quando avete finito il 
tempo da trascorrere con lui cosi che vostro figlio sappia quando vi potrà 
rivedere. Ricordatevi che potete rimanere in contatto col telefono e inviare 
biglietti se dovete lavorare fuori per molto tempo. Fate sapere al bambino 
che può telefonarvi e che ci siete sempre per lui. Anche un messaggio per­
sonale sulla segreteria telefonica può voler dire molto quando si desidera 
stare in contatto con una persona cui tieni molto.
• Non usate i bambini come “messaggeri” o “tramiti”.
• Non usate i bambini per spiare l’ex partner o le nuove relazioni dell’ex co­
niuge. Non è bene né per loro né per voi.
• Non parlate male dell’ex coniuge di fronte ai bambini. Ricordate che seb­
bene sia il vostro “ex”, rimane il genitore dei vostri bambini. A volte si è 
tentati di farlo, soprattutto quando si prova dolore e rabbia, ma è veramen­
te importante in questi momenti trattenersi e telefonare a un parente o un 
amico per sfogarsi piuttosto che ferire i vostri figli.
• Cercate di non competere con l’altro genitore su chi lo ami di più. Guarda­
tevi soprattutto dall’offrire amore con regali o promesse di privilegi per 
rendervi più attraente dell’altro genitore. Se constatate che il genitore non 
convivente sente di dover sempre venire con un regalo, cercate di parlarne 
con lui.
182

---

Nuovi partner
• Incontrare un nuovo fidanzato o una nuova fidanzata mette solitamente i 
bambini a disagio, ed è sempre meglio parlare un po’ con loro della nuova 
persona anticipatamente. Non affrettatevi a farli incontrare.
• Fate loro sapere che sentite che questa persona è positiva per voi. Non at­
tendetevi che gli piaccia subito il vostro partner, e ricordate che possono 
sentirsi leali alla propria mamma o papà ancora per molti anni. Se potete 
fargli sapere che lo sapete e che non vi aspettate che gli piaccia subito il 
vostro compagno, ciò lo aiuterà ad affrontare il nuovo rapporto.
• Rassicurateli che l’avere un nuovo compagno non significa che si ami di me­
no il proprio bambino. I bambini spesso si sentono confusi dal fatto di poter 
essere sostituiti dal nuovo compagno; rassicuratelo che proprio perché è vo­
stro figlio ha un posto speciale nella vostra vita, che è insostituibile.
• Non dimenticate che voi e il nuovo partner potreste avere idee molto di­
verse sullo stile genitoriale. Investite del tempo per accertarvene così che i 
bambini non si confondano a causa delle idee differenti di ciascuno di voi.
• Siate sensibili su come i vostri figli accolgono l’entrata nella loro vita di 
fratelli acquisiti, e date loro del tempo per pensare e parlare di come vivo­
no queste relazioni.
183

---

---

Bibliografia
Adams J. (1996), “Lone fatherhood”, Practice, 8, 1, pp. 15-26.
Ahrons C.R., Miller R.B. (1993), “The effect of post divorce relationship on paternal 
involvement; A longitudinal analysis”, American Journal of Orthopsychiatry, 63, 
pp. 441-50.
Allen K.R. (1993), “The dispassionate discourse of children’s adjustment to divorce”, 
Journal of Marriage and the Family, 55, pp. 46-9.
Amato P.R., Keith B. (1991), “Parental divorce and adult well-being: A meta­
analysis”, Journal of Marriage and the Family, 53, pp. 43-58.
Amato P.R., Keith B. (1991), “Parental divorce and the well-being of children: A 
meta-analysis”, Psychological Bulletin, 110, pp. 26-46.
Amato P.R., Rezac S.J. (1994), “Contact with nonresident parents, interparental con­
flict and children’s behaviour”, Journal of Family Issues, 15, pp. 191-207.
Arditti J.A., Allen K.R. (1993), “Understanding distressed fathers’ perceptions of le­
gal and relational inequities post-divorce”, Family and Conciliation Courts Re­
view, 31, pp. 461-76.
Ayalon 0., Flasher A. (1993), Chain reaction, children and divorce, Jessica Kingsley, 
Londra.
Bailey-Harris R. (1977), The family lawyer’s handbook, The Law Society Publica­
tions, Londra.
Bender W.N. (1994), “Joint custody: the option of choice”, Journal of Divorce and 
Re-marriage, 1, pp. 115-131.
Blacher D. (1997), Divorce and the school - Teachers’ and educational psycholo­
gists ’ beliefs and practices surrounding the area of separation and divorce, Tesi 
di specializzazione clinica, Tavistock Clinic/Brunel University, Londra.
Blacklock N. (1998) The domestic violence intervention project, Fulham & Hammer­
smith, Londra.
Block J.K., Block J., Gjerde P.F. (1986), “The personality of children prior to divorce: 
A prospective study”, Child Development, 57, pp. 827-40.
Bowlby J. (1977), Costruzione e rottura dei legami affettivi, tr it. Raffaello Cortina, 
Editore, Milano, 1982.
Bolwby J. (1988), Una base sicura, tr. it. Raffaello Cortina Editore, Milano, 1990.
185

---

Bradshaw J., Millar J. (1991), “Lone parent families in the UK”, Department of So­
cial Security Report n° 6, HMSO, Londra.
Brand E., Clingempeel W., Bowen-Woodward K. (1998), “Family relationships and 
children’s psychological adjustment in stepmother and stepfather families”, in 
Hetherington E.M. & Arasteh J.D. (a cura di), Impact of divorce, single parenting 
and stepparenting on children, Laurence Erlbaum Associates, New York.
Bratley M. (1995), “Parents views of a contact center”, Tesi di specializzazione clin­
ica, Tavistock Clinic/Brunel University, Londra.
Burghes L. (1994), “Lone parenthood and family disruption”, Occasional Paper, 18, 
Family Policy Studies Centre and the Joseph Rowntree Foundation, Londra.
Byng-Hall J. (1995), Re-writing family scripts. Improvisation and systems change. 
Guilford Press, Londra.
Camara K.A., Resnick G. (1988), “Interparental conflict and cooperation: Factors 
moderating children’s post-divorce adjustment”, in Hetherington E.M. & Arasteh 
J.D. (a cura di), Impact of divorce, single parenting and stepparenting on children. 
Laurence Erlbaum Associates, New York.
Caspi A., Elder G.H. (1988), “Emergent family patterns: The intergenerational con­
struction of problem behaviour and relationships”, in Hinde R.A. & Stevenson- 
Hinde J. (a cura di), Relationships within families: Mutual influences, Oxford Sci­
entific Publications, Oxford.
Children Act (1989), HMSO, Londra.
Cockett M., Tripp J. (1994), The Exeter family study, family breakdown and its impact on 
children, University of Exeter Press. Joseph Rowntree Foundation, Londra.
Cowen E.J., Pedro Carroll J.L., Alpet Gilis L.J. (1990), “Relationship between sup­
port and adjustment among children of divorce”, Journal of Child Psychology and 
Psychiatry, 31, pp. 727-35.
Cox K.M., Desforges M. (1987), Divorce and the school, Methuen, Londra.
Deys C., Dowling E., Golding V. (1989), “Clinical Psychology: A consultative ap­
proach in general practice”, Journal of the Royal College of General Practitio­
ners, 39, pp. 342-44.
Dowling E. (1993), “Are family therapists listening to the young? A psychological 
perspective”, Journal of Family Therapy, 15, pp. 403-11.
Dowling E. (1994), “Closing the gap: Consulting in a general practice”, in Huffington C. 
& Brunning H. (a cura di), Internal consultancy in the public sector, Kamac, Londra.
Dowling E. (1998), “The systemic practitioner in general practice”, Thinking families, 
Context, 38, p. 4.
Dowling E., Osborne E. (1994), The family and the school - A joint systems approach 
to problems with children, Routledge, Londra, II edizione.
Dowling E., Gorell Barnes G. (1999), “Children of divorcing families: A clinical per­
spective”, Clinical Child Psychology and Psychiatry, 4(1), pp. 39-50.
Dowling J.R. (1980), “Adjustment from primary to secondary school: A one year fol­
low up”, British Journal of Educational Psychology, 50, pp. 26-32.
Dowling J. (1986), “Predicting adjustment after transfer to secondary school”, in 
Youngman M.B. (a cura di), Mid schooling transfer: Problems and proposals, 
Berkshire National Foundation for Educational research, Nelson, Windsor.
186

---

Dunn J., Deater-Deckard K., Piercing K., O’Connor T.G., Golding J. (1999), “Child ad­
justment and prosocial behaviour in step, single parent and non-stepfamily setting: 
Findings from a community study”, Journal of Child Psychology and Psychiatry (in 
corso di stampa).
Elliott J., Richards M.P.M. (1992), “Children and divorce: Educational performance 
and behaviour before and after parental separation”, International Journal of Law 
and the Family, 5, pp. 258-76.
Emde R.N. (1988), “The effect of relationships on relationships: Developmental ap­
proach to clinical intervention”, in Hinde R.A. & Stevenson-Hinde J. (a cura di), 
Relationships within families: Mutual influences, Oxford Scientific Publications, 
Oxford.
Emery R., Forehand R. (1994), “Parental divorce and children’s wellbeing: A focus 
on resilience”, in Haggerty R., Sherrod L., Garmezy N., Rutter M. (a cura di), 
Stress risk and resilience in children and adolescents; processes, mechanisms and 
interventions, Cambridge University Press, Cambridge.
Family Law Act ( 1996), HMSO, Londra.
Fergusson D.M., Lynskey M.T., Horwood L.J. (1994), “The effects of parental sepa­
ration: The timing of separation and gender on children’s performance on cogni­
tive tests”, Journal of Child Psychology and Psychiatry, 35, 6, pp. 107-92.
Fonagy P., Steele M., Steele H., Higgitt A., Target M. (1994), “The theory and prac­
tice of resilience”, Journal of Child Psychology and Psychiatry, 35, 2, pp. 231-57.
Frieman B. (1993), “Separation and divorce: children want their teachers to know. 
Meeting emotional needs of primary and pre-school children”, Young Children, 
48, pp. 58-63.
Fuggle P., Haydon,., Hatley J., Fernandez K., Crawford S. (1998), “Report on a pilot 
project for the screening and treatment of postnatal depression in Camdem and Is­
lington”, non pubblicato, Fulham Community Safety Programme.
Fustenberg F.F. (1988), “Child care after divorce and remarriage”, in Hetherington 
E.M., Aratesh J.D. (a cura di), Impact on divorce, single parenting and steppar­
enting on children, Laurence Erlbaum Associates, New York.
Fustenberg F.F, Mrgan S.P., Allison P.D. (1987), “Paternal participation and chil­
dren’s wellbeing after marital dissolution”, American Sociological Review, 52, pp. 
695-701.
Garmezy N. (1991), “Resilience and children’s adaptation to negative life events and 
stressed environments”, Paedriatic Annals, 20, pp. 495-66.
Gelles R. ( 1987), Family Violence, Sage, Londra, II Edizione.
Gorell Barnes G. (1978), “Infant needs and angry responses: A look at violence in he 
family”, in Walrond Skinner S. (a cura di), Family and marital psychotherapy: A 
critical approach, Routledge & Kegan Paul, Londra.
Gorell Barnes, G. (1991), “Ambiguities in post divorce relationships”, Journal of So­
cial Work Practice, 5, 2, pp. 143-50.
Gorell Bames G. (1998), Family therapy in hanging times, Macmillan, Basingstoke.
Gorell Bames G., Bratley M. (2000), Living apart but growing together: What helps 
fathers maintain parenting relationships with their children following separation 
and divorce (in corso di stampa).
187

---

Gorell Barnes G., Dowling E. (1997), “Rewriting the story: Children, parents and postdi­
vorce narratives”, in Papadopoulus R.K., Byng-Hall J. (a cura di), Multiple voices: 
Narratives in systemic family psychotherapy, Duckworth, Tavistock Clinic Series, 
Londra. 
•
Gorell Barnes G., Henesey S. (1994), “Re-claiming a female mind from the experi­
ence of sexual abuse”, in Burck C., Speed B. (a cura di), Gender, power and rela­
tionships, Routledge, Londra.
Gorell Barnes G., Prestige Health Productions (1997), You’re both still my parents, 
videocassetta, W.H. Smith, Londra.
Gorell Barnes G., Thompson P., Daniel G., Burchard N. (1998), Growing up in step­
families, Oxford University Press, Oxford.
Grych J.H., Fincham F.D. (1993), “Children’s appraisals of marital conflict: Initial inves­
tigations of the cognitive contextual framework”, Child Development, 64, pp. 215-30.
Haliday E. (1993), The National Association of Child Contact Centres, Goldsmith 
Street, Nottingham, NG1 5UT.
Hall V. (1997), “Domestic violence and contact”, Family Law, December, pp. 813-20.
Hart B. (1994), Gender role self-perceptions and attitudes of single fathers: Implica­
tions for the feminist dialogues in systemic theory, Tesi di specializzazione clinica, 
Tavistock Clinic/Brunel University, Londra.
Haskey J. (1993), “Divorces in England and Wales”, Population Trends, 74, OPCS/- 
HMSO, Londra. 
'
Haskey J. (1994), “Stepfamilies and stepchildren in Great Britain”, Population 
Trends, 76, OPCS/HMSO, Londra.
Hester M., Radford L. (1996), Domestic violence and child contact arrangements in 
England and Denmark, The Policy Press, Bristol.
Heherington E.M. (1989a), “Coping with family transitions: Winners, losers and sur­
vivors”, Child Development, 60, pp. 1-4.
Heherington E.M. (1989b), “Marital transitions: A child’s perspective”, American 
Psychologist, 44, 2, pp. 303-12.
Heherington E.M. (1992), “The role of individual difference and family relationships in 
children’s coping with divorce and remarriage”, in Cowan P.A. & Hetherington 
E.M. (a cura di), Family transitions, Lawrence Erlbaum Associates, Hillsadale, N.J.
Heherington E.M. (1993), “An overview of the Virginia longitudinal study of divorce 
and remarriage with a focus on early adolescence”, Journal of Family Psychology, 
7, pp. 9-98.
Heherington E.M., Cox M., Cox R. (1979), “Play and social interaction in children 
following divorce”, Journal of Social Issues, 35, pp. 26-49.
Heherington E.M., Stanley-Hagan M. (1997), “Parenting in divorced and remarried 
families”, in Bernstein M.H. (a cura di), Handbook of parenting, Lawrence Erl­
baum Associates, Hillsdale N.J.
Heherington E.M., Tryon A.S. (1989), “His and hers divorce”, The Family Therapy 
Networker, November, pp. 1-16.
Hill P. (1989), Adolescent Psychiatry, Churchill Livingstone, Edinburgh.
Isaacs M.B., Leon G. Donahue A.M. (1978), “Who are the ‘normal’ children of di­
vorce? On the need to specify a population, Journal of Divorce, pp. 107-19.
188

---

Jeffrey P. (1988), Family Court welfare, Comunicazione personale, Londra.
Jenkins J., Smith M., Graham P. (1988), “Coping with parental quarrels”, Journal of 
American Academy of Child and Adolescent Psychiatry, 28, pp. 182-9.
Jenkins J., Smith M. (1990), “Factors protecting children living in disharmonious ho­
mes”, Journal of American Academy of Child and Adolescent Psychiatry, 29, pp. 
60-9.
Jones G. (1995), Family support for young people, Family Policy Studies Centre, 
Londra.
Kelly L. (1998), “Current research on children’s postdivorce adjustment”, Family and 
Conciliation Courts Review, 31, pp. 29-49.
Kielot Galser J.K., Ficher B.S., Ogrocki P., Stout J., Spiecher C., Glaser R. (1987), 
“Marital quality, marital disruption and immune function.”, Psychosomatic Medi­
cine, 49, pp. 13-33.
Kier C., Lewis C. (1998), “Preschool sibling interaction in separated and married fa­
milies: Are the same sex pairs or older sisters more sociable?”, Journal of Child 
Psychology and Psychiatry, 39, pp. 191-201.
Kiernan K.E. (1992), “The impact of family disruption in childhood on transitions 
made in young adult life”, Population Studies, 46, pp. 213-34.
Kiernan K., Estaugh V. (1993), “Cohabitation. Extra marital childbearing and social 
policy”, Occasional Paper, 17, Family Policy Studies Centre, Londra.
Kitson G.C., Holmes W.M. (1992), Portrait of divorce: Adjustment to marital break­
down, Guilford, New York.
Kraemer S. (1995), “What are the fathers for?”, in Burck C., Speed B. (a cura di), 
Gender, power and relationships, Routledge, Londra.
Kruk E. (1992), “Psychological and structural factors contributing to the disengage­
ment of non-custodial fathers after divorce”, Family and Conciliation Courts Re­
view, 30, 1, PP- 81-101.
Lamb M.E. (1997), The role of the father in child development, John Wiley, New 
York, III edizione.
Lamb M.E., Fordi A.M., Hwang C.P., Steinberg J. (1982), “Mother and father interac­
tion involving play and holding in traditional and not-traditional Swedish fami­
lies”, Developmental Psychology, 18, pp. 215-21.
Lund M. (1987), “The non-custodial father: Common challenges in parenting after di­
vorce”, in O’Brein M. (a cura di), Re-assessing fatherhood: New observations on 
fathers of the modern family, Sage, Londra.
McLanahan S.S., Booth K. (1989), “Mother-only families: Problems, prospects and 
policies”, Journal of Marriage and the Family, 51, pp. 557-80.
McLanahan S.S., Sanderfur G. (1994), Growing up with a single parents, Harvard 
University Press, Cambridge, Mass.
McNab, S. (1993), “Latency age children’s adjustment to parental separation: Gender 
differences, home school relationships and pupil teacher attachments”, Tesi di 
specializzazione clinica, Tavistock Clinic/Brunel University, Londra.
Maccoby E.E. (1986), “Social groupings in childhood: Their relationship to prosocial 
and antisocial behaviour in boys and girls”, in Olweus D., Block J., Radke Yarrow 
M. (a cura di), Development of prosocial and antisocial behaviour in boys and 
189

---

girls: Research theories and issues, Academic Press, New York, pp. 263-4.
Maccoby E.E., Depner C.E., Mnookin R.H. (1990), “Co-parenting in the second year 
after divorce”, Journal of Marriage and the Family, 52, pp. 141-55.
Maccoby E.E., Mnookin R.H. (1992), Dividing the child: Social and legal dilemmas 
of custody, Harvard University Press, Cambridge, Mass.
Maccoby E.E., Buchanan C.M., Mnookin R.H., Dornbusch S.M. (1993), “Postdivorce 
roles of mothers and fathers in the lives of their children”, Journal of family psy­
chology, 7, pp. 1-15.
Main M. (1992), “Conoscenza metacognitiva, monitoraggio metacognitivo e modello 
di attaccamento multiplo: Dati e indicazioni per la futura ricerca”, tr. it. in Parkes 
C.M., Stevenson-Hinde J., Marris P. (a cura di), L'attaccamento nel ciclo di vita, 
Il Pensiero Scientifico Editore, Roma, 1995, pp. 131-66.
Main M., Kaplan N., Cassidy J. (1985), “La sicurezza nella prima infanzia, nella seconda 
infanzia e nell’età adulta: Il livello rappresentazionale”, tr. it. in Riva Crugnola C. (a 
cura di), Lo sviluppo affettivo del bambino, Raffaello Cortina Editore, Mlano, 1993.
Mitchell A. (1985), Children in the middle: Living through divorce, Tavistock, Londra.
Moffitt T.E., Caspi A. (1998), “Annotation. Implications of violence between intimate 
partners for child psychologists and psychiatrists”, Journal of Child Psychology 
and Psychiatry, 39, pp. 137-44.
Ochiltree G. (1990), Children in stepfamilies, Prentice Hall, Sydney.
Parke R.D., Tinsley B.R. (1981), “The father’s role in infancy: Determinants of in­
volvement in caregiving and play”, in Lamb M.E. (a cura di), The role of the fa­
ther in child development, John Wiley, New York, II Edizione.
Pecherek A. (1996), “Growing up in non nuclear families”, in Sigston Q. et al. (a cura 
di), Psychology in practice, David Fulton Publishers, London.
Richards M.P.M. (1991), “The effects of parental divorce on children”, Archives of 
Diseases in Childhood, 66, pp. 915-16.
Richards M.P.M. (1995), “The International Year of the Family - Family Research”, 
The Psychologist, January, pp. 17-20.
Roberts J. (1995), “Lone mothers and their children”, British Journal of Psychiatry, 
167, pp. 159-62.
Robinson M. (1997), Divorce as family transition, Kamac, Londra.
Rodgers B., Pryor J. (1998), Divorce and separation. The outcomes for children, Jo­
seph Rowntree Foundation, York.
Rose M.K. (1992), “Elective single mothers and their children: The missing fathers”, 
Child and Adolescent Social Work, 9, pp. 21-3.
Rutter M. (1966), Children of sick parents: An environmental and psychiatric study, 
Maudsley Monograph, 16, Oxford University Press, Oxford.
Rutter M. (1987), “Psychosocial resilience and protective mechanisms”, in Rolf S., 
Masten D., Cicchetti D., Nuechterlein D., Weintraub S. (a cura di), Risk and pro­
tective factors in the development of psychopathology, Cambridge University 
Press, New York.
Rutter M. (1999), “Resilience concepts and findings: Implications for family ther­
apy”, Journal of Family Therapy (in corso^di stampa). 
.
Schlosser A., De’Ath E. (1995), Looked aftbr children and their families, ÌF2, Step-
790

---

---

LAVORARE CON I BAMBINI E I GENITORI 
NEL PROCESSO DI SEPARAZIONE E DIVORZIO
Il sostegno ai bambini e alle famiglie che vivono l’esperienza della 
separazione e del divorzio costituisce un problema fondamentale della società 
contemporanea. A volte tuttavia è difficile, per quanti lavorano in questo 
ambito, ascoltare la “voce” del bambino. Emilia Dowling e Gill Gorell Barnes, 
psicoterapeute impegnate da molti anni nella pratica clinica con i bambini e le 
famiglie, si pongono l’obiettivo di colmare questa lacuna, e di permettere che 
venga ascoltato il bambino.
Le varare con i bambini e i genitori nel processo di separazione e divorzio 
corruga la ricerca teorica con l’approccio clinico e pratico di lavoro con le 
famiglie che vivono i traumi collegati a questa transizione.
Le aulici si soffermano in particolare sul contesto allargato della vita del 
bambino, e dedicano alcuni capitoli alle conseguenze del divorzio nella vita 
quotidiana, nella scuola e in altre situazioni. I problemi legati al divorzio 
vengono focalizzati prendendo in considerazione il punto di vista di ciascun 
membro della famiglia. Affiancare il lavoro con il singolo a quello con la 
famiglia, aiuta i genitori a risolvere le difficoltà, dando la possibilità ai bambini 
provati dalla separazione dei genitori di continuare a vivere la propria vita. 
É, dunque, un libro essenziale sia per gli operatori professionali che si 
trovano “in prima linea” sia per gli specialisti che lavorano insieme alle 
famiglie e ai bambini coinvolti in questa difficili transizione.
Emilia Dowling è psicoioga clinica e terapeuta familiare. È direttore dell’istituto 
di Child Psychology del Child and Family Department presso la Tavistock 
Clinic, e docente presso il Dipartimento di Psicologia del Birbeck College 
(University of London). Oltre al suo lavoro con le famiglie in corso di 
separazione, offre consulenza a famiglie e scuole. In tutti gli ambiti del suo 
lavoro si interessa particolarmente del punto di vista dei bambini.
GUI Gorell Barnes, terapeuta familiare, è honorary senior clinical lecturer alla 
Tavistock Clinic e consulente presso (’Institute of Family Therapy di Londra. 
Ha lavorato con le famiglie per oltre trent’anni, specializzandosi nel 
trattamento delle famiglie in corso di separazione e, nell’ultimo decennio, 
incentrando il suo lavoro clinico sulle situazioni ad alta conflittualità e 
sull’intervento con le coppie incapaci di raggiungere un accordo che 
salvaguardi i bisogni dei bambini.

---

