# ■DIFFICILE

a cura di Giorgio Chiosso 
e Mario Tortello
LIBRERIA

---

Strumenti per le Scienze della Formazione
Chiara Marocco Muttini, Disagio adolescenziale e scuola
Di prossima pubblicazione:
Il complesso di Èra. Handicap, città, educazione, a cura di Miriam Pertica

---

LA FAMIGLIA 
DIFFICILE
Esperienze e proposte 
per affrontare le crisi domestiche
a cura di Giorgio Chiosso e Mario Tortello
contributi di
Melita Cavallo, Luigi Ciotti,
Giulia Paola Di Nicola, Alfredo Carlo Moro, 
Maria Teresa Pedrocco Biancardi, Antonio Perotti
UTET
LIBRERIA

---

© 1997 UTET Libreria S.r.l.
via P. Giuria, 20 -10125 Torino
I diritti di traduzione, di memorizzazione elettronica, di riproduzio­
ne e di adattamento totale o parziale, con qualsiasi mezzo (compresi 
i microfilm e le copie fotostatiche), sono riservati per tutti i paesi.
L’editore potrà concedere a pagamento l’autorizzazione a riprodur­
re una porzione non superiore a un decimo del presente volume e fi­
no a un massimo di settantacinque pagine.
Le richieste di riproduzione vanno inoltrate all’Associazione Italia­
na per i Diritti di Riproduzione delle Opere dell’ingegno (AIDRO), 
via delle Erbe, 2 - 20121 Milano - Tel. e Fax 02/809506.
Stampa: Stampatre - Torino
ISBN: 88-7750-471-4
Prima edizione: ottobre 1997
Volume di 248 pagine
Ristampe: 
12 
3
4 
5 
6
1998 
1999 
2000 
2001 
2002 
2003

---

SOMMARIO
Presentazione 
IX
I. 
Quando nasce una famiglia 
1
Marisa Teresa Pedrocco Biancardi
1.1 
La felicità della coppia: dal mito alla realtà 
2
1.2 
L’avvio della coppia alla vita familiare: l'innamoramen­
to, le sue insidie, la sua evoluzione 
3
1.3 
Lo scoglio della fedeltà 
7
1.4 
La costruzione della famiglia: dall'etica del dono alla
corresponsabilità sociale 
9
1.5 
II figlio 
12
1.6 
Le premesse per l’assunzione di compiti educativi 
14
1.7 
Le carenze educative 
16
1.8 
Ipotesi per un progetto 
18
1.9 
La sfida della complessità 
19
1.10 Interventi sui micro e sui macrosistemi 
21
IL 
La famiglia fragile 
26
Giulia Paola Di Nicola
2.1 
La famiglia ricomposta 
26
2.2 Aspirazioni forti e famiglie deboli 
27
2.3 Le molteplici facce della fragilità 
31
2.4 Le condizioni ostacolanti 
35
2.5 Povertà e disagio 
40
2.6 Le tentazioni della violenza 
45

---

Sommario
2.7 
Identità in discussione 
51
2.8 
Dal conflitto alla reciprocità 
55
2.9 
Quale fedeltà 
57
III. 
La famiglia distruttiva 
64
Alfredo Carlo Moro
3.1 
Agenzia fondamentale di socializzazione 
64
3.2 
Da nido d'amore a nido di vipere 
67
3.3 
II rischio di aborto psicologico 
73
3.4 
Diritti dei figli, doveri dei genitori 
74
3.5 
Interventi previsti dall’ordinamento giuridico 
76
3.6 
Gli interventi giudiziari a tutela del minore 
78
3.7 
Tre condizioni per tutelare il minore e la sua famiglia 
84
IV. 
La famiglia multietnica 
88
Antonio Perotti
4.1 
Conflitti e ricchezze in una società interculturale 
88
4.2 
Complessità del fenomeno 
90
4.3 
Ambiguità del criterio di nazionalità 
91
4.4 
Carattere vago delle nozioni di etnia e di cultura 
95
4.5 
Quantificazione del fenomeno 
98
4.6 
Variabili che possono influenzare l’interetnicità matri­
moniale 
102
4.7 
Si può costruire una tipologia della coppia o famiglia 
mista? 
111
4.8 
II matrimonio misto rivelatore della regolazione delle 
differenze nella società 
114
4.9 
La prova del fuoco dell'interculturalità della coppia: il 
figlio 
115
4.10 Le risposte di comunità e di servizi 
116
V. 
La famiglia e la marginalità 
121
Luigi Ciotti
5.1 
Le diverse forme della marginalità familiare 
122
5.2 
Dalla normalità al disagio 
140

---

Sommario
5.3 
Famiglia marginale e ruolo della Comunità locale 
154
5.4 
Per non concludere 
158
VI.
La famiglia e il giudice minorile
Melita Cavallo
160
6.1
Un'isola felice
160
6.2
Il vecchio modello di giudice minorile
161
6.3
La famiglia si traforma
163
6.4
Il controllo sociale sulla famiglia
165
6.5
Nuovi modelli di famiglia: verso un nuovo giudice mi­
norile
167
6.6
Lo svantaggio relazionale
170
6.7
Verso il Duemila
173
VII.
La famiglia e la condizione anziana 
Mario Tortello
179
7.1
L'intreccio generazionale rivoluziona la famiglia
180
7.2
Il ruolo fondamentale della famiglia
185
7.3
L’alibi dei figli e dei parenti Ponzio Pilato
190
7.4
Stagionalità dei ricoveri ospedalieri: disinteresse dei fa­
miliari?
197
Vili. Le famiglie difficili: oltre la patologia 
Giorgio Chiosso
206
8.1
Problemi della famiglia e agire pedagogico
206
8.2
L’educazione come prendersi cura dell’altro. L'educa­
zione come fatto naturale. L'educazione come soddisfa­
cimento di bisogni materiali
207
8.3
Una famiglia ricca di senso. Una famiglia senza progetto
212
8.4
Una famiglia solidale. Una famiglia autocentrata
217
8.5
Responsabilizzare la famiglia. Assistere la famiglia
221
8.6
Pensare in modo educativo. Pensare in modo 
terapeutico
225

---

GLI AUTORI
Melita Cavallo, giudice del Tribunale per i minorenni, Napoli 
Giorgio Chiosso, ordinario di Pedagogia, Università di Torino 
Luigi Ciotti, Gruppo Abele, Torino
Giulia Paola Di Nicola, docente di Sociologia della conoscenza, Uni­
versità di Chieti
Alfredo Carlo Moro, magistrato di Cassazione, Roma
Maria Teresa Pedrocco Biancardi, psicoioga e psicoterapeuta, Ve­
nezia
Antonio Perotti direttore dèi Centre d’information et d’études sur les 
migrations intemationales, Parigi

---

PRESENTAZIONE
Istituzione fondamentale di ogni forma di società da noi conosciuta, 
la famiglia continua ad avere - anche sotto il profilo pedagogico e 
sociopsicologico - un’enorme importanza, proprio per l’assolvimen­
to di irrinunciabili funzioni che riguardano, nello specifico, le nuove 
generazioni e, in generale, il futuro dell’umanità.
Nelle pagine che seguono - frutto della costanza e dell’impegno di 
un gruppo di esperti particolarmente qualificato sul piano nazionale 
e intemazionale - non abbiamo inteso solamente descrivere il "ma­
lessere” che coinvolge oggi il sistema-famiglia in alcune delle sue 
espressioni, individuando anche qualche via di uscita. L’obiettivo 
principale è ben indicato dal sottotitolo: Esperienze e proposte per af­
frontare le crisi domestiche. Un impegno oltre la patologia, in chiave 
eminentemente educativa-preventiva. Ma anche un impegno per in­
vitare a saper andare oltre la mera patologizzazione delle crisi fami­
liari, che spesso "isola” i protagonisti dal contesto sociale di riferi­
mento, ne personalizza le responsabilità (spettacolarizzando gli at­
teggiamenti) e impedisce di fatto di capire le ragioni profonde ed 
estese che provocano rotture, a volte insanabili, nei rapporti inter­
personali e nella comunità sociale.
Quando nasce una famiglia è il tema del primo capitolo, a cura di 
Maria Teresa Pedrocco Biancardi. Sottolinea l’autrice: «In un percor­
so a due che voglia orientarsi alla stabilità dell’impegno familiare, si 
dovrebbe instaurare fin dal periodo iniziale [...] l'etica del dono», per 
condurre a una dimensione «più ampia del solo io-tu, portando l’io- 
tu, diventato noi, a porsi come protagonista e interlocutore responsa­
bile e impegnato nella gestione del bene comune», da cui dipende «il 
bene più ampio di una comunità umana». Ma chi aiuta le coppie che 
IX

---

Presentazione
si avviano alla vita familiare? E quali sono le premesse per l’assunzio­
ne di compiti educativi da parte dei potenziali futuri genitori? Parti­
colare attenzione merita anche l’ultima parte di questo intervento, là 
ove si sottolinea anzitutto che il passaggio dalla rilevazione dei pro­
blemi a una fase progettuale pone in evidenza numerose carenze pro­
prio sul piano educativo e si indicano infine alcune ipotesi per la defi­
nizione di progetti di intervento sul piano personale e comunitario, 
senza escludere quelli che riguardano micro e macrosistemi.
Il secondo capitolo, dovuto al lavoro di ricerca di Giulia Paola Di 
Nicola, affronta il problema della "fragilità” delle famiglie. Perché le 
coppie si sgretolano e si ricompongono oggi con una facilità impen­
sabile in altre epoche? La famiglia resta un istituto di forte coesione 
umana nell’immaginario degli italiani; ma alle aspirazioni "forti” 
fanno riscontro molti fattori di debolezza. Il saggio indica le molte­
plici facce della fragilità coniugale e familiare, alla ricerca delle radi­
ci del disagio e delle condizioni che possono ostacolare il cammino 
di unità di una coppia; esamina, inoltre, con grande attenzione, il fe­
nomeno della violenza domestica, alla quale sono esposti proprio i 
soggetti più deboli, ricordando che essa non riguarda solo una spe­
cifica classe sociale, un'area geografica, un "tipo umano”, ma attra­
versa le differenze individuali, sociali e di cultura. Dopo aver discus­
so sui possibili motivi di crisi dell’identità individuale e di coppia, 
l’analisi si sposta dalle ragioni di conflitto a quelle di un’"etica della 
reciprocità”, mettendo in guardia le nuove generazioni dall’emer­
gente scetticismo utilitarista, che spesso fa preferire prospettive di 
corto raggio a scapito della qualità dei legami interpersonali.
Con il terzo capitolo, curato da Alfredo Carlo Moro, l’attenzione si 
sposta sulle esigenze e sui diritti dei uno dei principali "soggetti de­
boli” del sistema-famiglia: i figli, specie se nella minore età. Agenzia 
fondamentale di socializzazione, il nucleo familiare può trasformar­
si in alcuni casi da nido d’amore a nido di vipere. La lunga esperien­
za - maturata prima nella magistratura minorile e poi in Corte di 
cassazione - congiunta alla forte attenzione alle dimensione pedago­
giche, psicologiche e educative dei problemi e degli interventi, porta­
no l’autore a ricordare come le insufficienze familiari siano alla radi­
ce di molte devianze preadolescenziali e adolescenziali e di gravi «in­
compiutezze umane, che condizionano tutta la vita». Non è solo la 
famiglia fisicamente maltrattante che uccide o mutila il soggetto in 
età evolutiva. Così, il capitolo, nell'indicare gli interventi previsti dal 
X

---

Presentazione
nostro ordinamento giuridico a sostegno dei diritti fondamentali dei 
bambini e dei ragazzi con difficoltà familiari, richiama le condizioni 
irrinunciabili per la loro tutela: assicurare una valutazione delle si­
tuazioni che parta dall’interesse del minore; non colpevolizzare le fa­
miglie di origine; tenere conto dei tempi del bambino e dei tempi del­
l'adulto. Una corretta "comprensione” per l’adulto non può risolversi 
in una sottovalutazione delle esigenze di crescita del minore.
Ancora una volta, tuttavia, vengono sottolineati il ruolo e la ne­
cessità di interventi sociali ed educativi preventivi, onde evitare che 
il problema della singola famiglia sia al centro dell’attenzione delle 
istituzioni sociali e della comunità solo nel momento in cui i rappor­
ti sono ormai diventati patologici, con gravi ripercussioni sui sogget­
ti più deboli.
In una società sempre più interculturale, i matrimoni misti e i nu­
clei interetnici possono offrire elementi interessanti allo studio delle 
relazioni coniugali “ordinarie”. Il quarto capitolo, dovuto ad Anto­
nio Perotti, esamina il fenomeno (complesso) delle famiglie multiet- 
niche, avendo cura di richiamare non solo gli aspetti maggiormente 
problematici, ma soprattutto la ricchezza della loro presenza: quali 
modi di negoziazione della differenza sanno creare tali unioni (rego­
larizzate o di fatto)? Arricchite da alcuni interessanti dati statistici, 
queste pagine documentano, fra l’altro, come «la coppia intercultu­
rale permetta, in genere, di meglio comprendere la coppia ordinaria 
per la precocità delle questioni che vi si pongono sull'incontro, la re­
lazione, la crisi, i figli, l’educazione, il divorzio, i conflitti dopo il di­
vorzio».
Alle diverse forme della marginalità familiare è dedicato il quinto 
capitolo, di Luigi Ciotti, che riprende - sviluppando o rinviando ad 
altri contributi - gli aspetti fondamentali legati al disagio. L’accento 
è posto, fra l’altro, sulle varie dipendenze, compresa quella dall’alcol; 
inoltre, esse vengono analizzate sotto vari profili: ad esempio, si par­
la delle famiglie con figli tossicodipendenti, ma anche dei nuclei con 
genitori tossicodipendenti; si affrontano i problemi legati alla pre­
senza di congiunti con problemi psichiatrici o con Hiv, ma anche 
quelli connessi alla nascita di figli sieropositivi, fenomeno del quale 
l’Italia detiene in Europa il triste primato. Questa parte si conclude 
con un richiamo alla comunità locale e agli interventi che devono es­
sere assicurati a livello istituzionale (oltre che al ruolo del volonta­
riato, compreso quello di tipo promozionale e non solo gestionale).
XI

---

Presentazione
Melita Cavallo, magistrato minorile e cofondatrice dell'Associa- 
zione italiana dei giudici per i minorenni e per la famiglia, ha steso il 
sesto capitolo, dedicato specificatamente ai rapporti fra sistema-fa­
miglia e sistema giudiziario minorile in Italia. Partendo dall’istitu­
zione, nel lontano 1934, di una sezione specializzata - presso il tri­
bunale ordinario - competente per la delinquenza minorile e l'irre­
golarità di condotta dei ragazzi, il saggio individua i diversi modelli 
di giudice per i minorenni che si sono susseguiti nei decenni. Si trat­
ta di un excursus particolarmente interessante e significativo; alla 
descrizione dei vari modelli di famiglia, si accompagna l’evoluzione 
del ruolo e del profilo professionale dei magistrati minorili italiani.
Un giudice che da risolutore di conflitti diventa sempreVmediatore 
di conflitti; da deus ex machina a interlocutore privilegiato dei servi­
zi e delle altre istituzioni; da pubblico accusatore a garante di un 
progetto di recupero. Anche in questo caso, l'analisi va ben oltre 
l’ambito angusto in cui, a una prima lettura, pare essere racchiuso il 
tema indicato dal titolo del capitolo. E le pagine conclusive del sag­
gio richiamano con determinazione l'attenzione sulla necessità in­
derogabile di una lettura allargata dei colloqui che gli adolescenti 
hanno modo di avere con i giudici del tribunale per i minorenni. Es­
si evidenziano un vuoto etico, un vuoto pedagogico e un vuoto emo­
tivo. Diagnosi che denunciano l’esigenza di un impegno educativo 
forte, di un'attenzione costante e di una coerenza nei comportamen­
ti degli adulti (genitori, insegnanti, educatori, amministratori e uo­
mini politici...); impegni e assunzioni di responsabilità ancora più 
impellenti di fronte a una società che sempre meno aiuta nella ricer­
ca di senso, nell’azione educativa finalizzata a individuare il signifi­
cato di azioni, atteggiamenti, fatti.
Ai rapporti tra sistema-famiglia e condizione anziana sono stati 
dedicati in questi ultimi anni alcuni interessanti studi, sia a livello 
italiano sia internazionale. Il tema è oggetto del settimo capitolo, re­
datto da Mario Tortello, che prende in considerazione uno degli 
aspetti rimasto ancora in ombra in molte altre ricerche: la situazio­
ne delle persone malate croniche non autosufficienti, in relazione al 
contesto familiare e parentale di riferimento (quando questo è pre­
sente) e agli interventi che debbono essere garantiti dal Servizio sa­
nitario nazionale, a tutela dei diritti dei cittadini, indipendentemen­
te dall’età anagrafica e dalla durata delle malattie. Anche il quadro 
demografico è destinato ad avere ripercussioni non indifferenti sui 
XII

---

Presentazione
modi per affrontare tali problemi nel futuro, a breve e a medio ter­
mine. Sia sufficiente richiamare, da un lato, la situazione degli an­
ziani malati che già oggi non possono contare sulle prestazioni dei 
congiunti, perché vedovi o senza parenti, non coniugati o senza figli; 
dall’altro, l'attuale crescita del numero di single destinata a porre 
nuovi o ulteriori problemi nei primi decenni del terzo millennio. Il 
capitolo insiste, in particolare, sui compiti che la legge vigente asse­
gna al Servizio sanitario nazionale nel suo complesso, anche in pre­
senza di una riforma del welfare state; la delega al sistema-famiglia 
per la soluzione dei problemi nodali che riguardano i nuclei con 
congiunti anziani malati cronici non autosufficienti pare alquanto 
semplicistica e tutt’altro che risolutiva.
Nell’ultimo capitolo, Giorgio Chiosso - invitando alla rilettura 
delle pagine precedenti - indica alcuni spunti di riflessione, utili alla 
progettazione di interventi che sappiano andare oltre la patologia e 
le singole situazioni, per affrontare i problemi in un’ottica meno 
frammentata e più globale, nel quadro di quella complessità che è 
oggi condizione strutturale della nostra società e, nel contempo, 
causa e risorsa di molti fenomeni legati alle difficoltà del "fare fami­
glia”. La rilettura è eminentemente pedagogica e ha lo scopo di pro­
spettare alcune strategie educative. Le argomentazioni sono artico­
late intorno a cinque punti, ognuno dei quali individua, da un lato, 
comportamenti personali e familiari ad alto rischio e, dall’altro, at­
teggiamenti educativi "raccomandabili”. Infine, ci si interroga anco­
ra una volta sulla preoccupazione centrale che ha attraversato tutti i 
precedenti capitoli: pensare in modo educativo o in modo terapeuti­
co? La risposta privilegia il primo approccio.
Il libro è stato scritto pensando agli studenti che seguono un iter 
formativo finalizzato agli interventi nel settore sociale e in quello edu­
cativo; agli operatori dei consultori familiari e dei servizi; agli inse­
gnanti e agli educatori; ai genitori e a tutte quelle persone che in vario 
modo si trovano a dover gestire situazioni legate a difficoltà familiari. 
Oltre la patologia, privilegiando gli interventi di tipo educativo. Senza 
avere la pretesa di offrire contributi risolutivi al superamento di com­
plessi nodi sociali che gravano oggi sull’istituzione familiare, ci augu­
riamo che questa nuova fatica editoriale collettiva possa promuovere 
e mobilitare altre risorse, con l’obiettivo comune di migliorare la qua­
lità della vita di tutti e delle nuove generazioni in particolare.
XIII

---

---

I. QUANDO NASCE UNA FAMIGLIA
«Appena ho visto Laura fuori del negozio ho capito assolutamente, 
senza alcun dubbio, che la desidero ancora. Ma questo dipende dal 
fatto che è lei a rifiutare me. Se potessi indurla ad ammettere che c’è 
la possibilità di rimetterci insieme, le cose mi sarebbero più facili: se 
posso andare in giro senza sentirmi ferito, impotente e infelice, rie­
sco a tirare avanti anche senza di lei. In altre parole, soffro perché lei 
non mi vuole; ma se arrivo a convincermi che un po' mi vuole anco­
ra, allora starò di nuovo bene, perché a quel punto sarò io che non la 
vorrò più, e potrò cercarmi un'altra» (Hornby, 1996, p. 94).
Oggi le famiglie possono nascere anche così, come esito insperato 
e insospettabile di un moto pendolare apparentemente senza uscita, 
tra il cercarsi e il rifiutarsi di due persone, dove a un cenno di ricerca 
dell'uno corrisponde un moto di allontanamento dell’altro e vicever­
sa; finché inaspettatamente avviene qualcosa e da un momento all’al­
tro il moto pendolare si arresta sulla celebrazione delle nozze: un 
breve e frenetico tempo di "preparativi”, una festa costosa, spesso al 
di sopra delle possibilità economiche di entrambi in omaggio agli 
stereotipi mass-mediali, e la famiglia inizia il suo viaggio.
Un viaggio non necessariamente, anche se ancora in prevalenza, 
benedetto dal prete: nel 1986 i matrimoni celebrati con rito religioso 
in Italia sono stati 1’85,8% del totale, mentre nel 1993 sono stati 
1’81,9% (Aa.Vv., 1996b, p. 582).
Un viaggio non necessariamente senza ritorno: nella provincia di 
Firenze i matrimoni conclusi con una separazione o un divorzio du­
rante il decennio 1981-91 hanno avuto un incremento del 77,64% 
(fonte: I valori delle famiglie, realtà ed evoluzione nella diocesi di Fi­
renze, ricerca Censis a cura dell’Archidiocesi di Firenze, 1994).
Un viaggio non necessariamente sicuro: la sottile tentazione della 
1

---

Capitolo primo
pendolarità tra il continuare a restare insieme e il lasciarsi riemer­
gerà nei momenti difficili anche dopo il matrimonio, e l'esito dipen­
derà da numerosi fattori di natura anche molto diversa: il parere an­
che non esplicitato verbalmente dei genitori, il fascino di un/una col­
lega di lavoro, le risposte ottenute attraverso la "posta del cuore” del 
settimanale preferito, i consigli dell’amico/amica d’infanzia.
Soprattutto comunque sono determinanti, per la durata e la qua­
lità del percorso matrimoniale, la tenuta psicologica, la disponibilità 
a ricomporre i conflitti, l’interesse alla ricerca di sempre nuove me­
diazioni, la qualità della vita sociale extrafamiliare dei due protago­
nisti, tutti elementi che li sosterranno nella fatica di ricostruire un 
clima di cordialità e solidarietà, quando esso verrà guastato dalle 
inevitabili controversie che la vita comune, in modo più o meno gra­
ve e ricorrente, produce.
1.1 
La felicità della coppia: dal mito alla realtà
Primo a cadere fu forse il mito dell’infanzia felice, progressivamente 
smantellato dagli studi psicologici condotti sui processi di sviluppo 
e sui vissuti infantili da un lato, e dall’osservazione fenomenologica 
delle oggettive condizioni morali e materiali in cui vive l'infanzia an­
che nell'opulenta civiltà occidentale.
Anche la coppia è stata - e per motivi consumistici continua a es­
sere - oggetto di un pregiudizio di felicità che i dati statistici e la 
guadagnata consapevolezza personale hanno progressivamente sfal­
dato.
Fino a ieri le “pene d'amore” costituivano prevalentemente mate­
ria per la finzione letteraria, mentre l’immagine diffusa nel pensare 
comune identificava gli innamorati con le persone sommamente fe­
lici. Quanto meno, l’infelicità proveniva dall'esterno, da una volontà 
cattiva - i genitori, i fratelli maggiori, le matrigne, la povertà, perfino 
il potere politico (si veda 1 promessi sposi) - non dall'interno della 
coppia, se non per quelle situazioni descritte dalla penna di roman­
zieri capaci di rappresentare, ante litteram e ante factum, precorren­
do veramente i tempi, i comportamenti nevrotici che sarebbero di­
ventati più tardi modalità relazionali diffuse e usuali.
Lo stesso Peynet riuscirà a introdurre, nelle relazioni della sua 
coppia linda e ingenua, il sospetto della sofferenza nevrotica e lo 
farà con tanta leggerezza da riuscire a far sorridere.
2

---

Quando nasce una famiglia
Nella realtà abbiamo una cronaca che presenta situazioni estre­
me di enorme travaglio e un vissuto quotidiano di fatica, di preca­
rietà, di incertezza che ha assunto, nell’intrattenimento culturale 
prevalente e più diffuso degli strumenti mass-mediali, connotazioni 
nuove e del tutto inedite: si è diffusa infatti la moda di parlare della 
vita di coppia e di famiglia non ricorrendo più solo all'invenzione, 
ma utilizzando piuttosto la coppia reale o sufficientemente verosi­
mile che narra e sceneggia in prima persona la propria storia, affi­
dandone addirittura il destino all’intrattenitore, che si porrà come 
arbitro o giudice di pace chiamato a definire il conflitto.
Si vedano programmi come Stranamore, Amici di sera, Perdona­
mi, Lui lei e l’altro, Scene da un matrimonio, tutte trasmissioni che 
sono giunte a registrare gli stessi livelli di ascolto tradizionalmente 
riservati alle telenovelas e alle soap-operas.
La vita reale o che come tale si presenta, e non più solo la vita in­
ventata, diventa oggetto di spettacolo, di curiosità, di interesse, di eva­
sione ludica, ed è sempre una vita che, al di là del lieto fine non sem­
pre assicurato, presenta e rappresenta, anche se in forme accentuate, 
quello stesso sottobosco complesso e doloroso di conflitti, incom­
prensioni, intrighi, grovigli inestricabili di sentimenti contraddittori 
che caratterizza molte storie "normali” di famiglie "normali”, oggi.
Solo che il rappresentarle con quel tanto di narcisismo e di esibi­
zionismo imposto dalla particolarità di un palcoscenico aperto a mi­
lioni di spettatori, e l’assistervi da dentro quelle stesse mura dome­
stiche che sono il teatro dei propri sofferti conflitti insinua nelle si­
tuazioni problematiche che la vita familiare quotidiana presenta ele­
menti di irrealtà, di superficialità o, all’opposto, di tragicità e defini­
tività che non contribuiscono a sostenere la coppia e rischiano di at­
tenuare la voglia di impegnarsi a ricomporli.
1.2 
L’avvio della coppia alla vita familiare: l’innamoramento, 
le sue insidie, la sua evoluzione
L’innamoramento può considerarsi il momento iniziatico della cop­
pia: la forte spinta emotiva dell'attrazione reciproca ha il potere di 
gettare un velo sulle differenze o di trasformarle in elemento di at­
trazione, ma poi con l'attenuarsi dell'attrazione e con l'evidenziarsi 
delle inevitabili rispettive spiacevolezze si aprono alla coppia quat­
tro possibili prospettive:
3

---

Capitolo primo
- la rottura, che induce ognuno a tornare sui propri passi;
- l’avvio del moto pendolare "perpetuo";
- la conservazione dello stato di innamoramento attraverso l’uti­
lizzo di tutti i supporti offerti a questo scopo dalla società dei con­
sumi;
- la revisione radicale del rapporto e la sua ripresa, rinegoziata 
su altre basi.
È comunque a livello di coppia che si gioca, fin dall’inizio della 
sua storia, il destino della famiglia, anche se a questo fatto, sorpren­
dentemente, non viene data adeguata attenzione, nemmeno dalle 
agenzie educative tradizionalmente più sensibili a questi problemi. 
E sufficiente richiamare la sproporzione tra i richiami che proven­
gono, specie dagli ambienti cattolici, ai doveri della coppia e della 
famiglia e la generale carenza o almeno inadeguatezza di impegno 
educativo.
La formazione della coppia alla vita familiare si identifica così 
prioritariamente con la formazione della coppia alla vita di coppia, 
perché senza questa intesa preventiva diventa altamente problema­
tico, se non impossibile, lo sviluppo successivo della relazione in di­
rezione familiare.
L’incontro di coppia può assumere volti e modalità espressive e 
comportamentali diverse, ma senza quella spinta emotiva, carica di 
elementi istintuali e povera di elementi razionali che viene definita 
"innamoramento”, difficilmente un uomo e una donna, un ragazzo e 
una ragazza troverebbero la forza di coinvolgersi al punto da com­
promettersi reciprocamente, se non per la vita, almeno per un perio­
do di tempo sufficientemente intenso ed esclusivo.
Ma l’innamoramento porta in sé anche insidie: lo stadio estatico 
può creare una situazione di benessere fittizio che riconduce la vita 
di coppia a bene-rifugio al quale restare attaccati per sostegno reci­
proco contro la precarietà e le fatiche della vita.
Incontri serali quotidiani, ricorrenti weekend di evasione, la pos­
sibilità di non presentarsi mai soli alle occasioni sociali, il reciproco 
riferimento confidenziale che fa sentire "compresi e condivisi”, an­
che se solo occasionalmente, possono diventare un’abitudine che si 
perpetua nel corso degli anni all’infinito, forse un po' intrisa di noia 
ma alla fine irrinunciabile.
La noia si può vincere, e la società dei consumi offre mille possi­
4

---

Quando nasce una famiglia
bilità per vincerla, per cui la coppia può condurre per anni una vita 
apparentemente vivace e sempre nuova, perché fa insieme molte 
esperienze - viaggi, mostre, spettacoli, incontri, amici, spese, disco­
teche, a seconda della disponibilità finanziaria e degli interessi so­
ciali e culturali - ma sostanzialmente nulla cambia nel rapporto: im­
para a comporre i conflitti con l'evasione o il regalo, attraverso i qua­
li riesce a evitare confronti che non siano superficiali e occasionali, 
funzionali al benessere momentaneo ma incapaci di portare i pro­
blemi a consapevolezza più profonda.
Se la coppia giunge a sposarsi, a progettare la vita familiare in 
queste condizioni, le sue probabilità di riuscita sono molto scarse.
Queste coppie appartengono prevalentemente alla fascia di ma­
trimoni che si sciolgono nei primi anni di esperienza, sorprendendo 
tutti, amici e parenti, che trovano inspiegabile la rottura repentina 
dopo tanti anni di "rodaggio” vissuto in apparente accordo.
Spesso ne restano sorpresi gli stessi protagonisti, che non sanno 
darsi ragione di quello che ritengono un inspiegabile cambiamento 
del partner.
Tuttavia l'esperienza dell'innamoramento può produrre nei pro­
tagonisti anche la spinta a operare, ciascuno su di sé, una revisione 
radicale dei sistemi di significato e delle esperienze condotte fin lì: in 
questo caso, l'innamoramento può evolvere in impegno d’amore, 
aprendo la strada al futuro familiare.
Non mancano, anche in questo caso, possibili insidie: in quella 
che potremmo chiamare opera di revisione l’uno può prendere il so­
pravvento sull’altro, e la revisione finirebbe così per essere a senso 
unico.
Spesso non solo un partner, ma tutta la sua famiglia riescono a 
provocare nell'altro un cambiamento profondo che lo porterà ad as­
sumere acriticamente abitudini, modalità comportamentali, sistemi 
di significato e valori dell’altro, abbandonando i propri.
In genere questi processi a senso unico si verificano quando tra i 
due partner vi è una differenza di età o di ceto sociale rilevante, o 
quando uno dei due è in conflitto con la propria famiglia e si rappor­
ta con quella del partner ricercandovi compensazione delle carenze 
affettive o dei torti subiti o presunti tali.
Sono le giovani mogli o i giovani mariti che con facilità accettano 
la convivenza con i suoceri che affermano di aver trovato in loro dei 
5

---

Capitolo primo
"veri genitori”, consegnandovisi completamente e accettandone tutti 
i valori e le abitudini.
Non sempre questa situazione regge alla prova dei fatti: può du­
rare anche per alcuni anni, e scoppiare con la nascita del figlio o, an­
cor più avanti nel tempo, con lo sbocciare della sua età adolescenzia­
le; entrambi gli eventi potrebbero evidenziare differenze radicali e 
profonde negli stili esistenziali ed educativi, esaltando le differenze e 
scoprendo le ineguaglianze precedentemente lasciate a consumarsi 
inalterate.
Queste coppie possono giungere alla separazione inspiegabil­
mente e sorprendentemente dopo lunghi anni di matrimonio, la­
sciando anche in questo caso tutti sorpresi perché quell’amore che 
aveva portato alla fusione si è trasformato in relazione insopportabi­
le. A nulla valgono, in questi casi i richiami al dovere: uno dei due 
coniugi è finalmente uscito dalla sua lunga adolescenza e pretende 
di mettersi alla prova con le proprie forze, rifiutando quella dipen­
denza dall'altro sulla quale aveva pur fondato il rapporto.
Tuttavia la revisione radicale delle abitudini, dei modi di pensare, 
dei sistemi di significato e di valore è l’immane opera che attende 
due giovani che, spinti all’incontro reciproco dall’emozione dell'in- 
namoramento, decidono poi di dare a questo primo impulso conti­
nuità e stabilità attraverso un progetto di vita comune.
È il periodo tradizionalmente definito "fidanzamento”, quello 
che, comunque lo si voglia oggi definire, precede e prepara la deci­
sione definitiva del matrimonio.
Questo dovrebbe essere il tempo non solo del guadagno di un’au­
tonomia finanziaria e organizzativa, tutto sommato resa problema­
tica solo da agenti esterni - non sottovalutabili ma meno decisivi di 
quanto in genere si crede, si dice e si vuol far credere - ma soprattut­
to del guadagno di una libertà di pensiero, di ideali, di obiettivi, di 
criteri di giudizio, di sistemi di significato che devono farsi "di cop­
pia”, dopo una paziente ricapitolazione di tutte le esperienze passa­
te, messe in comune come contributo di ciascuno alla nuova costru­
zione.
In questo processo il grado di maturità individuale e di libertà in­
teriore dal proprio passato viene messo alla prova c continuamente 
ricalibrato sulle esperienze e sulle memorie dell’altro, in un confron­
to reciproco che storicizza l'esperienza della coppia perché la co­
stringe al confronto con il passato e alla progettazione del futuro.
6

---

Quando nasce una famiglia
Si tratta di una fatica, di un lavorio in parte interiore e in parte 
esplicitato e condiviso, attraverso il quale ciascuno depone progres­
sivamente la propria condizione di "figlio”, con legami di dipenden­
za e doveri di rendimento di conto con la famiglia di origine, per la 
costruzione dei nuovi legami non più trovati, come quelli preceden­
ti, ma creati dal processo della sua emancipazione.
Non si tratta, evidentemente, o almeno non dovrebbe trattarsi 
nelle situazioni "normali”, di rotture improvvise e traumatiche, ma 
di un processo che, quanto più sarà consapevole e quindi pacifico, 
tanto più sarà definitivo e costruttivo per la vita della coppia.
Comincia qui il gioco del reciproco aiuto che dovrebbe far speri­
mentare un tale benessere alla coppia, da indurla a farlo durare tutta 
la vita: l’uno diventa elemento equilibratore per l’altro, sia nel senso 
di incoraggiarne l’allontanamento dalle radici senza smentirle, sia 
nel senso di equilibrare le asprezze e alleviare le difficoltà.
1.3 
Lo scoglio della fedeltà
La pratica di consulenza alla coppia registra veri e propri drammi le­
gati al problema del rapporto fedeltà-gelosia: molte coppie, specie 
giovanissime, giungono ad attuare modalità relazionali addirittura 
persecutorie nei primi tempi della loro relazione.
Aiutati a superare questo scoglio, riescono a riconoscere che tali 
atteggiamenti di controllo possono essere fatti risalire a due serie di 
causalità:
- la mancanza di sicurezza in se stessi e nella propria immagine 
interiore ed esteriore, questa seconda sempre inadeguata rispetto ai 
modelli presentati dalla cultura diffusa, che impone canoni di bel­
lezza, di magrezza, di atleticità, di intelligenza, di efficienza non fa­
cilmente raggiungibili dalle persone “normali”;
- una forma pratica e solo raramente verbalizzata di non assolu­
ta indisponibilità rispetto ad altre occasioni affettive che si possono 
presentare, anche nei momenti più coinvolgenti e impegnativi della 
relazione, come sono quelli iniziali deH'innamoramento: è sempre 
possibile che un altro/altra offra qualcosa di più, e un partner può 
non saper resistere (di fatto frequentemente non resiste) all’alletta- 
mento della nuova seduzione che stimola gli aspetti narcisistici della 
personalità.
7

---

Capitolo primo
Questa non assoluta esclusione di disponibilità a nuove occasioni 
affettive-emotive che si possono presentare dà spesso vita a intrighi 
e conflitti senza fine, che nei più giovani assumono spesso il caratte­
re di vere e proprie sfide violente per il “possesso" di un determinato 
partner, e nei più adulti assumono il tono patinato dell’apparente 
spregiudicatezza, dietro la quale si celano dubbi, incertezze, vere e 
proprie sofferenze che possono giungere fino alla destrutturazione 
delle personalità più deboli.
La fedeltà è quindi oggi un problema la cui gravità è provata nei 
fatti che seguono le separazioni coniugali dovute, appunto, a infe­
deltà di un coniuge: allora, smessa la maschera della tolleranza e 
della reciproca comprensione, i due partner avviano una lotta senza 
esclusione di colpi, una lotta che ha il sapore della rivendicazione e 
della vendetta e quindi denuncia il grado di percezione individuale 
della gravità del torto subito.
Il problema comunque è molto attuale e non può essere sottaciu­
to, affrontando il tema della formazione della famiglia, anche perché 
è tra i temi più frequentemente trattati dai maestri mass-mediali.
Un esempio tra i numerosissimi possibili: il n. 3 del 1996 della ri­
vista "Io donna” dedica al tradimento un servizio di tre pagine (Adul­
terio, lo sport preferito dai francesi, pp. 44-46) con il pretesto di pre­
sentare il volume Mariés e pères de famille di Tatiana de Rosnay, usci­
to nelle librerie francesi. L'autrice, intervistata, afferma che per un 
buon numero di anni gli uomini sposati sono stati la sua preda pre­
ferita. Con l’occasione l’articolista presenta anche la situazione ita­
liana: «In Italia oggi le donne sono infedeli quasi quanto gli uomini. 
Il 49% delle donne ha tradito il partner (tra queste, il 73% ha preso 
l'iniziativa); gli uomini fedifraghi sono invece il 60%. Il 35% delle 
adultere toma al rapporto coniugale con maggiori stimoli».
Nello stesso numero della rivista nella rubrica "Sesso” una signo­
ra racconta alla consulente la propria avventura: «Ho 35 anni, sono 
sposata da 6 (...). Un’avventura extraconiugale molto intensa mi ha 
lasciato un segno profondo (...). Complici un collega di lavoro (...) e 
un ascensore dell’ufficio in cui una sera ci siamo trovati insieme e 
che improvvisamente si è bloccato. (...) Lui non perse tempo (...) il 
ricordo di quell’erotismo veloce, consumato di nascosto, senza tene­
rezza, mi ha lasciato turbata ed eccitata. E ora i rapporti con mio 
marito sono un disastro: mi sembra tutto così piatto» (p. 136).
Queste situazioni, che esprimono e insieme promuovono e codifi­
8

---

Quando nasce una famiglia
cano determinati trend culturali e comportamentali, dovrebbero co­
stituire la griglia sulla quale verificare contenuti e modalità delle ini­
ziative di formazione alla vita familiare: eludere questi problemi si­
gnificherebbe restare nell'astratto, nel teorico, nella presunzione­
pretesa che la qualità dei valori offerti possa rendersi riconoscibile 
per se stessa, a prescindere dall'ambiente, dalle esperienze e dai vis­
suti interiori delle persone alle quali sono proposti.
Tuttavia le cosiddette occasioni non mancano, anche senza giun­
gere alle fugaci avventure in ascensore. Il gioco della seduzione è en­
trato come protagonista negli schemi relazionali propri del mondo 
del lavoro, del commercio, della scuola, incoraggiato da una sorta di 
narcisismo diffuso che pone tutti alla ricerca di continue conferme.
E nel gioco della seduzione è facile perdere di vista i limiti e an­
dare oltre la correttezza dei rapporti; diventa difficile tirarsi indietro.
1.4 
La costruzione della famiglia: dall’etica del dono
alla corresponsabilità sociale
In un percorso di coppia che voglia orientarsi alla stabilità dell’impe­
gno familiare, si dovrebbe instaurare fin dal periodo iniziale, per svi­
lupparsi nel futuro, quella che Eugenia Scabini ha definito "l etica 
del dono", cioè quell’imperativo interiore a rispondere in modo ade­
guato alle sollecitazioni d’amore dell'altro, che costituirebbe la dina­
mica attraverso la quale la vita di coppia si costruisce intimamente e 
stabilmente, non regolata da leggi esterne ma secondo lo stimolo re­
ciproco dell’offerta d’amore e della risposta conseguente.
In questo modo, senza totale consapevolezza, i due partner getta­
no le basi fin dalle prime battute di una catena di feedback positivi 
che, di anello in anello, rende più saldo il legame al di là e oltre le in­
dispensabili difficoltà riservate dalle vicende esistenziali e dalle ri­
spettive differenze di carattere e di abitudini.
Leggere la stabilità della coppia e lo sgranarsi quotidiano del re­
ciproco impegno di fedeltà espresso agli inizi del rapporto e forse 
mai più ripensato, secondo la categoria dell’etica del dono, significa 
restituire il protagonismo della fedeltà a chi ne è in ultima analisi 
l'effettivo attore: la coppia, e potrebbe ampliare il senso della fedeltà 
oltre la sola sfera dei doveri attinenti alla morale cristiana, per valo­
rizzarne tutto lo spessore antropologico e sociale.
Questa lettura apre l'opportunità per percorsi educativi interes­
9

---

Capitolo primo
santi e inediti, percorsi che potrebbero aiutare i protagonisti della 
vita coniugale e familiare a evitare il rischio di compromettere con 
gratificazioni occasionali e precarie percorsi esistenziali affettiva­
mente e socialmente consolidati.
Il passaggio al matrimonio potrebbe essere vissuto così non come 
la conclusione - un po’ fatale e subita perché imposta dalle circo­
stanze e dalle pressioni esterne - di un percorso vissuto con scarsa 
consapevolezza e minore fiducia, ma l’esito esplicitato di un proces­
so di reciproca rassicurazione interiore, il momento in cui, pur nel 
riconoscimento della dimensione di rischio che un gesto definitivo 
comporta, i timori vengono sciolti e superati con l’impegno.
Allora anche la festa - che oggi, al di là degli specifici interessi di 
consumo, sembra comunque programmata e vissuta come una sorta 
di occasione di stordimento offerta ai coniugi per aiutarli a superare 
meglio l’inquietudine suscitata da una decisione tanto più onerosa 
quanto più inconsapevole, oppure come un momento obbligato dal­
la convenzione sociale - potrebbe assumere il significato di rappre­
sentare anche socialmente quello che effettivamente già è diventato 
nel vissuto profondo e sperimentato della coppia; il punto di arrivo e 
di partenza di un'esperienza di benessere scambiato, progressiva­
mente consolidato e sempre meglio verificato. Anche di questo mo­
mento tanto delicato e decisivo si sono appropriati i mezzi di comu­
nicazione di massa, banalizzandolo con un approccio solo esterio­
rizzato ed esibizionistico: si vedano le cosiddette riviste femminili e, 
potenziati dalla forza suggestiva e dall’intrusività del mezzo televisi­
vo, trasmissioni come Scene da un matrimonio, una sorta di teleno­
vela dal vero, in onda già da alcuni anni sulle reti Fininvest, oggi Me­
diaset.
Il passaggio dalla vita di coppia alla situazione familiare è certa­
mente pregiudicato dal cammino che precede: se il senso dello stare 
insieme della coppia si è troppo concentrato sulla gratificazione re­
ciproca, poco aperto al confronto amicale e sociale, attestato su po­
sizioni sostanzialmente intimistiche, il passaggio alla famiglia può 
diventare difficile, la decisione può essere rallentata da innumerevo­
li fattori, non sempre consapevoli.
La coppia infatti diventa famiglia non necessariamente in occa­
sione della nascita del figlio; piuttosto quando acquista consapevo­
lezza che la propria coniugalità non è fatto intimistico e privato, ma 
ha a che fare con la storia pubblica, incide sulla società e conseguen­
ze

---

Quando nasce una famiglia
temente se ne fa carico per la propria piccola parte. È, in ultima ana­
lisi, luetica del dono” che si apre all’etica sociale, per una esuberanza 
che assume connotati concreti, anche operativi, ma prioritariamen­
te cognitivi ed etici.
Se il primo atto “sociale" ufficiale della coppia è la celebrazione 
delle nozze, questo non salvaguarda di per sé, se non sotto il profilo 
giuridico, dal rischio della privatizzazione intimistica.
Del resto neppure le ragioni che portano la coppia a desiderare il 
figlio sono sempre espressione di una coscienza di responsabilità nei 
confronti della vita, di una volontà di moltiplicarla e valorizzarla at­
traverso l’apertura ad altre vite. Diventare famiglia significa proba­
bilmente entrare in rapporto con la comunità degli uomini in atteg­
giamento di coinvolgimento e di responsabilità: significa aver a cuo­
re la vita del quartiere e della parrocchia, aver cura delle famiglie al­
largate, intessere rapporti di corresponsabilità con altre famiglie, 
con il mondo della sanità e della scuola.
Entrare in una dinamica di dono più ampia del solo io-tu, portan­
do l’io-tu, diventato noi, a porsi come protagonista e interlocutore 
responsabile e impegnato nella gestione del bene comune, anche del 
piccolo bene comune dalla cui custodia e promozione dipende il be­
ne più ampio di una comunità umana.
Molti dei problemi che la coppia si trova ad affrontare nel suo 
farsi progressivamente famiglia dipendono dalla solitudine in cui 
viene a trovarsi nella cultura di oggi. Una solitudine solo attenuata 
dai rapporti di lavoro, spesso improntati alla concorrenzialità, di vi­
cinato, segnati facilmente dalla superficialità, di parentela, nei quali 
il coinvolgimento affettivo rischia di privare la coppia delle proprie 
responsabilità.
L’intimismo non è una condizione sociale ma un modo di essere, 
uno stile di vita, rispetto al quale tuttavia non è indifferente il mondo 
sociale, sia come causa che come effetto. All'elaborazione di uno sti­
le di vita intimistico concorrono oggi numerosi fattori, di natura di­
versa:
- la cultura consumistica, che induce la fruizione privatizzata 
delle piccole o grandi porzioni di benessere che ciascuno e ciascuna 
famiglia, privatamente può concedersi;
- il clima sociale e politico, che con messaggi di instabilità con­
tribuisce a creare insicurezze personali, di coppia e di famiglia alle 
11

---

Capitolo primo
quali si crede illusoriamente di far fronte con atteggiamenti di chiu­
sura difensiva;
- la diffusa insicurezza dovuta da un lato ai messaggi mass-me­
diali inquietanti (razzismo-antirazzismo; lavoro-non lavoro; infla- 
zione-recupero ecc.) e dall'altro all'effettiva fatica con cui ognuno 
per la propria parte si trova ad affrontare il futuro;
- l’intrusione delle famiglie allargate, che si illudono di salva­
guardare le nuove famiglie frapponendosi qualche volta con prepo­
tenza nelle loro relazioni;
- una strenua ricerca del proprio interesse, difeso a tutti i costi, 
anche e soprattutto a costi che mortificano le relazioni più costrutti­
ve e interessanti.
L'intimismo come stile di vita impedisce o mortifica i rapporti so­
ciali, coprendo anche la più sociale delle iniziative, quella di dar la 
vita a un figlio, di una crosta di privatezza, di ricerca della soddisfa­
zione del proprio desiderio, che costituirà poi un pesante pregiudi­
zio per il successivo compito educativo e che compromette da subito 
lo stile delle relazioni genitori-figli. L’uscita dall’intimismo, quindi, 
non si improvvisa: è il frutto di un ampio e complesso lavoro di au­
toeducazione che dovrebbe iniziare da molto lontano, ma che alla 
coppia è sempre possibile iniziare.
1.5 
II figlio
Di questa apertura responsabile il figlio è da considerare insieme 
causa ed effetto, promotore e frutto. Le ragioni per desiderarlo e, ri­
spettivamente, per rifiutarlo non sono sempre chiare alla coppia, 
spesso usurata non solo dai problemi evidenti come i turni di lavoro, 
le carenze abitative e le scarse possibilità economiche. Le ragioni 
più forti e meno facilmente superabili sono nella coppia stessa e ne­
gli schemi relazionali sui quali si è impostata: un’affannosa ricerca 
di evasione, con ritmi di gite, divertimenti, fughe dalla città può co­
stituire un ostacolo al figlio altrettanto quanto l’affannoso bisogno di 
risparmiare per assicurargli il futuro.
Ma spesso luna o l’altra ragione sono un facile pretesto, che na­
sconde l’insicurezza della coppia, il bisogno di entrambi o di uno dei 
due di giungere a fidarsi reciprocamente di più, un equilibrio ancora 
precario che costringe i due a guardarsi reciprocamente senza avere 
12

---

Quando nasce una famiglia
il coraggio di coordinare verso un terzo le proprie intenzionalità e le 
proprie forze.
Il disporsi all'ignoto per eccellenza che è una vita in arrivo richie­
de un grado di sicurezza individuale e di coppia che oggi non è facile 
conquistare e che i coniugi non ritrovano più “naturalmente” in sé, 
come accadeva ai loro genitori.
Non si deve poi trascurare il potere che oggi la coppia ha di rego­
lare a suo piacimento il concepimento di un figlio: quando una gros­
sa fetta di responsabilità era lasciata al caso e all’imprevisto, era tut­
to sommato più spontaneo accogliere un figlio: oggi, che la decisione 
è tutta in mano alla coppia, è facile non sentirsi mai completamente 
pronti, non sentirsi all’altezza, non avere il coraggio di interrompere 
l’uso del contraccettivo sicuro per lasciare aperta la strada a una 
nuova vita: è una scelta tutta in mano agli sposi, che oltretutto deve 
essere fatta di comune accordo. Un accordo che spesso tarda a rea­
lizzarsi, facendo cadere la coppia, rispetto al figlio, in quel moto 
pendolare che già può averla coinvolta rispetto alla decisione di spo­
sarsi: quando l'uno si dichiara disponibile, l’altro ritira la disponibi­
lità, e viceversa.
In queste lentezze e incertezze rispetto al diventare famiglia non 
è da sottovalutare il ruolo delle famiglie allargate: se è stato difficile, 
per lui o per lei o per entrambi, lasciare le comodità della famiglia di 
origine per rischiare l'avventura coniugale, non è detto che il passo 
delle nozze abbia attenuato i legami di dipendenza: le ricerche so­
ciologiche parlano dell’invadenza della "famiglia patriarcale degli 
affetti”, un'invadenza che sembra essere anche più potente di quella 
esercitata dalla famiglia patriarcale tradizionale, nella quale la pos­
sibilità di agire direttamente i conflitti poteva sollevare dal peso di 
temerli e immaginarli continuamente.
Avere un figlio contro la volontà dei genitori che consigliano di at­
tendere ancora un po', di restare liberi ancora qualche anno, può es­
sere difficile; ma più difficile ancora può essere per una giovane cop­
pia avere un figlio sapendo che dovrà renderne conto ai genitori, che 
già si sono predisposti e organizzati per sostituirsi alla baby-sitter o 
all'asilo nido, che interverranno con consigli, intrusioni, correzioni 
per riempire la loro vita di giovani pensionati bisognosi di sentirsi 
ancora utili, di sfuggire alla stanchezza di coppia provata da troppi 
anni di coniugalità mortificata alla genitorialità, di ménage chiuso al 
13

---

Capitolo primo
sociale e tutto orientato a un solo obiettivo: "il bene dei figli”, obietti­
vo che è pronto ora a ricalibrarsi sul “bene dei nipoti".
In queste condizioni, non è facile per una giovane coppia permet­
tersi di progettare il futuro per un figlio, anche perché futuro signifi­
ca impegno educativo, nel quale vengono a ricapitolarsi tutte le ca­
renze e le fatiche precedenti.
1.6 
Le premesse per l’assunzione di compiti educativi
Prima di chiedere ai genitori come educano i loro figli, la società do­
vrebbe chiedersi come si preparano i giovani alla vita di coppia e le 
coppie alla famiglia, chi le prepari, quale spazio sia dato a questa 
preparazione, dove e con chi possano farla.
Ma sono domande senza risposta; anzi: non sono neppure do­
mande, nel senso che, sulla scorta della tradizione, al matrimonio si 
giunge così, per impulso naturale, per naturale diritto e con natura­
lezza. È ancora abbastanza naturale che due innamorati, dopo un 
congruo periodo di reciproca frequentazione - qualche volta di con­
vivenza - giungano al matrimonio. Le statistiche dicono che questa 
è ancora la strada più diffusamente adottata dalle giovani coppie ita­
liane per dare consistenza familiare alla loro relazione di coppia.
Tuttavia questa naturalezza non può più essere data per scontata: 
attorno alla coppia che intende restare fedele è venuta progressiva­
mente a mancare quella rete di consensi sociali e di sostegni operati­
vi che in qualche modo la portava a transitare, pur non senza diffi­
coltà, verso la maturità fino al punto che solo la morte poteva riusci­
re a sciogliere la stragrande maggioranza dei matrimoni.
Opinione pubblica e convinzioni private in qualche modo si iden­
tificavano; le aspettative civili erano le stesse che quelle religiose, il 
matrimonio era l’unico mezzo attraverso il quale la donna poteva 
emanciparsi dalla dipendenza patema, e si guardava bene dal com­
prometterlo con istanze diverse da quelle dettate dall’esigenza di cu­
stodia del nido costruito.
I passaggi di abitudini, di valori, di punti di vista da padre in fi­
glio e da madre in figlia avvenivano con variazioni impercettibili, 
che non causavano inquietudini diffuse, pur nelle scontate differen­
ze generazionali e nelle normali conflittualità, abbastanza facilmen­
te ricomposte, e che comunque solo raramente giungevano ad avere 
rilevanza sociale.
14

---

Quando nasce una famiglia
Dalla fine della seconda guerra mondiale, tuttavia, il costume 
matrimoniale italiano è andato modificandosi secondo processi di 
accelerazione progressivamente più rapida, a causa di nuovi costu­
mi che, attraverso la pellicola cinematografica prima e il piccolo 
schermo casalingo poi, immettevano sul mercato dei pensieri e dei 
sentimenti, oltre che su quello dell'economia, progetti e attese, abi­
tudini, modi di pensare e di valutare del tutto diversi.
I giovani (ma non solo: gli adulti con loro) hanno cominciato a ri­
cevere passivamente, attraverso il grande schermo prima e il piccolo 
poi, un’educazione sessuale e affettiva extrafamiliare estremamente 
suggestiva e potente.
Dell’avanzare dei nuovi costumi si è preoccupata per prima la 
Chiesa cattolica che, vedendo la massa dei fedeli passare dal catechi­
smo parrocchiale al catechismo cinematografico e televisivo in tema 
di educazione sessuale e matrimoniale, ha concentrato la propria at­
tenzione sui comportamenti, sottovalutando i processi di elabora­
zione di significato che tali comportamenti sottintendevano e favori­
vano.
Sul piano della società civile, l’insorgere di nuovi, inquietanti 
problemi comportamentali - come le relazioni sessuali precoci, il 
rapporto nascite-interruzione volontaria della gravidanza, la prosti­
tuzione giovanile, la percentuale di convivenze interrotte nei primi 
tempi del matrimonio, le libere convivenze - ha mobilitato l’impe­
gno giudiziario più che quello educativo, preventivo e culturale.
L’attenzione educativa nei confronti dei ragazzi e dei giovani in 
tema di sessualità, amore, matrimonio e famiglia si è attestata sul 
fronte della discriminazione tra comportamenti leciti e illeciti e ha 
trascurato di coltivare l'educazione al senso critico e agli aspetti re­
lativi alla costruzione dei sistemi di significato attraverso i quali di­
venta possibile la formulazione del giudizio personale e la libertà re­
sponsabile nell’attuazione delle scelte.
D’altra parte la famiglia tradizionale, sopraffatta dai nuovi mes­
saggi e dal loro fascino, se ha "tenuto” sul piano dei comportamenti 
più o meno fino alla metà degli anni settanta, non è stata in grado di 
sostenere i figli nell’elaborazione dei giudizi critici, anch'essa preoc­
cupata, rispetto agli adolescenti, esclusivamente dei comportamenti.
Inutile chiedere alla scuola di dare un’educazione sessuale e al 
matrimonio: essa non è ancora riuscita a decidere se il suo compito 
15

---

Capitolo primo
è quello di educare o di istruire, dimenticando che insegnare signifi­
ca educare e istruire insieme.
In questa situazione, che andava progressivamente complessi fi- 
candosi, lo Stato italiano, sulla scorta di analoghe esperienze stra­
niere e per la spinta di iniziative private che cominciavano ad affer­
marsi, nel 1975, con la Legge-quadro 405, istituiva i consultori fami­
liari, ai quali assegnava compiti non solo di intervento e sostegno dei 
casi coniugali e familiari compromessi, ma anche compiti di preven­
zione. Era un’opportunità da non trascurare, l’unica dalla quale era 
possibile che potessero nascere interventi sul piano educativo.
Tuttavia il termine prevenzione in Italia non aveva - e purtroppo 
non ha ancora - assunto un significato ampiamente sociale: per pre­
venzione si intende ancora quasi esclusivamente la prevenzione sa­
nitaria, ridotta, in pratica, alle vaccinazioni.
Forse l’unica iniziativa di prevenzione-formazione attuata in mo­
do abbastanza uniformemente diffuso dalle Unità Locali Socio Sani­
tarie è il servizio di psicoprofilassi al parto: esso si dimostra efficace 
quando valorizza l’aspetto relazionale della coppia, coinvolgendo 
entrambi i partner nel cammino di attesa del figlio. L'attività di edu­
cazione sessuale nelle scuole, invece, pur testimoniando spesso un 
impegno generoso e disinteressato nei confronti dei giovani, è in 
gran parte mortificato dall’occasionalità e dall’equivoco che confon­
de l’istruzione con la formazione: spesso l'attività dei consultori nel­
le scuole si limita agli aspetti informativi, evidentemente necessari e 
indispensabili, ma irrilevanti sul piano della formazione del giudizio 
critico, quello di cui i giovani oggi estremamente necessitano per po­
ter giungere a comportamenti quanto più possibile responsabili.
Così l’unica fonte di educazione sessuale e di significati elaborati 
rispetto al matrimonio e alla relazione uomo-donna orientata alla 
famiglia, è rimasto il complesso e articolato mondo dei mass-media, 
con la raffinatezza dei suoi strumenti e con la forza potentemente al­
lusiva dei suoi messaggi, ma anche e soprattutto con l'ambiguità dei 
suoi presupposti e con l’interesse consumistico dei suoi fini.
1.7 
Le carenze educative
Il passaggio dalla rilevazione dei problemi alla fase progettuale pone 
in evidenza numerose carenze. La prima domanda riguarda l'esi­
16

---

Quando nasce una famiglia
stenza o meno di agenzie educative preposte alla formazione della 
coppia e la risposta rileva una generale latitanza.
I consultori familiari sono stati sopraffatti dalle urgenze di inter­
venti riparativi e da un prevalere di richieste di tipo medico-gineco­
logico; questo dato, oltre alla carenza e alla eccessiva rotazione del 
personale, ha chiuso ai consultori, che pur sono definiti dalla legge 
"familiari”, la possibilità di progettare su larga scala interventi for­
mativi a favore delle coppie intenzionate a diventare famiglia.
Se si esclude l’iniziativa che la Chiesa cattolica è andata progres­
sivamente organizzando per i fidanzati che chiedono di celebrare in 
chiesa il loro matrimonio - rendendo praticamente obbligatoria la 
frequenza a un corso prematrimoniale che non ovunque è tuttavia 
formulato con uniformità di criteri, di contenuti e di rigore e che co­
munque è più attento agli aspetti catechistici e morali e meno a 
quelli antropologici e culturali - non si individuano altre proposte 
offerte a chi intenda impegnarsi con serietà nella propria formazio­
ne alla vita familiare.
Proprio nel delicato passaggio all'età adulta, segnato dalla cele­
brazione del matrimonio, quando più che in altri momenti sarebbe 
necessario che i giovani avessero a disposizione un ambiente dove 
poter scambiare impressioni, timori ed esperienze, dove confrontare 
stili di vita e progetti, la coppia si trova più che mai sola: è facile in 
questo periodo, per trasferimenti di casa o di lavoro, perdere anche 
gli amici della giovinezza e ritrovarsi giovani sposi in un quartiere 
estraneo o in un paese lontano da quello in cui si è vissuti, un paese 
dove le porte e le finestre sono sbarrate e gli incontri sono fugaci e 
formali.
Il diritto che ogni giovane coppia ha di realizzare una qualità 
buona di vita coniugale e familiare viene ignorato dalla società di 
oggi che si mostra più disponibile, se mai, a intervenire per sistema­
re situazioni compromesse che a prevenirne la compromissione. L’e­
ducazione sentimentale, sessuale, affettiva, resta così prevalente­
mente fondata su basi consumistiche e delegata tacitamente alle 
agenzie pubblicitarie. In questo modo, la società denuncia la pro­
pria incapacità di considerare i giovani una risorsa riservandosi, al 
limite, la disponibilità a intervenire quando diventano un problema.
Le ipotesi per un progetto non possono trascurare questa realtà: 
il vero problema sono gli adulti che, sia a livello familiare che scola­
stico, culturale e anche ecclesiale hanno perduto disponibilità e 
17

---

Capitolo primo
competenza educativa, capacità di organizzare percorsi interessanti 
e significativi quanto a metodi e a contenuti, e non riescono così a 
evitare che il circolo vizioso si interrompa e che i giovani di oggi, di­
ventando adulti, non diventino a loro volta un problema per i giova­
ni di domani.
1.8 
Ipotesi per un progetto
Su presupposti ideologici ed etici che conducano al riconoscimento 
delle attuali carenze è possibile pensare qualche ipotesi di progetto 
che, assumendo il problema in tutta la sua portata, si faccia carico di 
una responsabilità educativa orientata alla valorizzazione delle po­
tenzialità che le famiglie nascenti esprimono e le educhi, cioè tragga 
fuori queste loro potenzialità per trasformarle in ricchezza sociale 
per tutti.
L’ipotesi educativa dovrebbe partire da un confronto aperto a lar­
ghe intese, ma scientificamente fondato sul significato della sessua­
lità umana: troppe ricerche scientifiche e applicazioni tecniche sem­
brano infatti non tener conto della dimensione umana della sessua­
lità, trattandola alla stregua della sessualità animale, quella che si 
esprime in termini istintualmente determinati e non psichicamente 
plasmabili.
Il confronto, se vuole evitare superficialità e conseguente ineffica­
cia degli interventi, non può trascurare:
- la varietà di modelli strutturali oggi presenti nella società occi­
dentale; al tradizionale matrimonio concordatario - scelto da una 
percentuale ancora altissima di giovani coppie senza che a questa 
scelta corrisponda una effettiva adesione alle sue impegnative esi­
genze, spesso nemmeno conosciute o conosciute in modo solo ap­
prossimativo e generico - oggi si affiancano sempre più numerosi, 
ma non per questo meno bisognosi di consapevolezza e di formazio­
ne all’impegno, i matrimoni civili e le convivenze, queste ultime non 
necessariamente eterosessuali, oltre a modelli coniugali ispirati ad 
altre religioni;
- la fissità degli stereotipi culturali che, come si è avuto più volte 
occasione di rilevare, sono in diretta dipendenza dagli interessi con­
sumistici; sono stereotipi che attingono in parte alla cultura tradi­
zionale (la donna-oggetto-del-desiderio, la donna-madre-esemplare,
18

---

Quando nasce una famiglia
l’uomo-forte-che-non-deve-mai-chiedere), e in parte alla cultura ses­
suale emergente (l’unisex, la bellezza, la magrezza, l’atleticità, il suc­
cesso), creando nei giovani confusioni spesso devastanti sul piano 
degli stili di vita;
- la complessità dei vissuti personali, diretta conseguenza delle 
due caratteristiche sopra segnalate e della complessità della vita di 
relazione a tutti i livelli. Spesso tali vissuti sono confusi e colpevoliz­
zati, oppure sono colorati di forti istanze narcisistiche, comunque 
sempre più conflittuali e insicuri di quanto non appaia dai compor­
tamenti evidenti.
1.9 
La sfida della complessità
In corrispondenza al quadro presentato, un progetto educativo è 
chiamato anzitutto a riconoscere e ad assumere la complessità, evi­
tando la tentazione di ricorrere alle pericolose semplificazioni che di 
volta in volta portano a individuare un capro espiatorio sul quale sca­
ricare la responsabilità della situazione di reale disagio in cui i gio­
vani si trovano prima a preparare e poi a vivere la loro vita familiare.
In genere il capro espiatorio preferito sono i giovani stessi, oppu­
re la famiglia, la società, l’assetto politico, ma prevalente in realtà 
sembra essere una sorta di fatalismo qualunquista che rifiuta di co­
gliere i problemi nel loro momento genetico e si riduce a interventi 
riparatori di scarsa efficacia.
Tener conto della complessità impegna la progettualità educati­
va a intervenire molto prima che si formi la coppia, nell’ottica della 
rete.
Un tentativo in questo senso è stato realizzato negli anni 1993-95 
dal Dipartimento per le politiche sociali della Regione Veneto che, in 
collaborazione con i Provveditorati agli studi delle varie provincie, 
ha costituito un gruppo di studio formato da insegnanti e operatori 
dei consultori familiari, con il compito di stendere le Linee guida re­
gionali per l'educazione sessuale e la prevenzione dell’Aids nella scuola 
media dell’obbligo. Il progetto, che può a buona ragione essere inteso 
come un primo passo verso un approccio di rete al problema della 
formazione dei giovani alla famiglia, si basa su questi presupposti:
- la prevenzione efficace dell'Aids è possibile solo in un contesto 
19

---

Capitolo primo
di formazione-educazione alla gestione responsabile e consapevole 
della propria sessualità;
- gli insegnanti non possono più continuare a delegare l’educa­
zione sessuale agli esperti del consultorio e a relegarla in pochi mo­
menti specifici, ma devono impegnarsi per elaborare con loro pro­
getti che li aiutino a valorizzare e utilizzare tutte le occasioni di edu­
cazione sessuale che la quotidianità della vita scolastica e le varie 
materie di insegnamento offrono;
- la sinergia delle due diverse competenze: quella pedagogica de­
gli insegnanti e quella tecnica degli operatori dei consultori può pro­
durre iniziative e proposte formative interessanti ed efficaci. La Re­
gione ha previsto un finanziamento alle Aziende Ussl che attivino, in 
collaborazione con i Provveditorati, corsi di autoformazione con­
giunta all’educazione sessuale e alla prevenzione Aids per operatori 
consultoriali e insegnanti di scuola media dell’obbligo. Molti corsi 
sono stati attivati, e possono costituire un primo tentativo di abbatti­
mento di quel muro del silenzio e di superamento di approcci solo 
tecnici ai problemi, che hanno praticamente impedito fino a ora ai 
giovanissimi di acquisire le basi minime sulle quali costruire succes­
sivamente i loro progetti di coppia e di famiglia.
La complessità, oltre che sull’intervento di rete e sulla prevenzio­
ne a lungo termine, impone che, sul piano dei contenuti, si lavori ne­
gli stessi ambiti nei quali essa si evidenzia oggi:
- perché la coppia possa procedere consapevolmente alla scelta 
del modello strutturale che intende dare alla propria famiglia deve 
essere aiutata a conoscere, distinguere, e quindi scegliere, i modelli 
antropologici sottesi, a distinguere tra diritti civili e diritti sociali, a 
formarsi capacità di discernimento e di giudizio non in base ad af­
fermazioni di principio astrattamente enunciate, ma in base ad ana­
lisi reali e competenti;
- la confusione creata dagli stereotipi culturali contraddittori e 
indifferentemente diffusi che caratterizzano la società complessa 
impone che l'impegno di formazione dei giovani orientati alla vita 
familiare sia centrato sull’abilitazione a formulare giudizi critici 
consapevoli rispetto ai messaggi dai quali sono bombardati: si pensi 
alla crescente de-istituzionalizzazione della famiglia, che incoraggia 
20

---

Quando nasce una famiglia
ed esalta I'intimismo familistico, trascurando gli esiti di solitudine 
che esso comporta;
- rispetto ai vissuti personali di frustrazione e inadeguatezza che 
i trionfalistici modelli mass-mediali inducono, i giovani hanno il di­
ritto di essere aiutati a formulare e a realizzare un progetto significa­
tivo di famiglia, non attraverso l’imposizione ma con la compagnia 
di presenze discrete e dialoganti.
Si tratta di inventare le occasioni per esperienze gruppali e socia­
li significative, nelle quali insieme agli aspetti della distensione, del­
l'amicizia e del gioco vi sia lo spazio per la ricerca, la riflessione, il 
confronto, l'individuazione di percorsi possibili che consentano la 
realizzazione dei progetti.
1.10 Interventi sui micro e sui macrosistemi
Progettare percorsi educativi senza tener conto del contesto globale 
in cui essi vanno a collocarsi, significherebbe pregiudicarne il senso 
c l'esito. Non è sufficiente, oggi, per garantire alle famiglie nascenti il 
loro diritto alla consapevolezza - condizione indispensabile perché 
possano organizzarsi in modo da costruire il loro benessere relazio­
nale - concentrare solo su di esse l'attenzione, come se tutto dipen­
desse da loro.
E nemmeno esclusivamente alle loro famiglie è imputabile il di­
sagio delle giovani coppie: famiglie a loro volta sole, travolte dal ra­
pido trapasso di cultura rispetto alla quale non hanno saputo e potu­
to opporre altra difesa che una chiusura inutile perché solo formale.
In realtà, ogni problema della società ha un luogo di amplifica­
zione e di ridondanza, non solo di risonanza, nella famiglia, che si 
trova così a essere cinghia di trasmissione non solo dei valori ma an­
che dei disagi.
Accanto a interventi di sostegno ai nuclei familiari antichi e nuo­
vi, è necessario intervenire con modalità che consentano di assume­
re la problematica anche sotto il profilo sociale e politico, perché la 
famiglia si trova al crocevia di tutte le tensioni, come recettore e co­
me moltiplicatore.
Sul piano sociale, ad esempio, è indispensabile aver presente che 
i giovani sono praticamente esclusi dal mercato del lavoro, non solo 
per l'avvento delle moderne tecnologie che impongono l’esigenza di 
21

---

Capitolo primo
nuovi riassetti organizzativi e per le sfavorevoli congiunture econo­
miche che assillano il mondo occidentale, ma anche per l’innalza­
mento dell’età pensionabile.
L’esclusione dal mercato del lavoro e le carenze abitative, tipiche 
conseguenze dei processi di inurbamento, sono situazioni sociali 
che vengono a colludere con il bisogno di compagnia, di conserva­
zione del potere affettivo, di ambiti in cui contare ancora, che carat­
terizza le coppie mature private delle responsabilità e sicurezze pro­
prie dell’assetto familiare patriarcale del passato.
Dalla inconsapevole collusione di queste due emergenze nascono 
le famiglie lunghe e viene rallentato il percorso dei giovani verso l’au­
tonomia; si giunge così al paradosso che la famiglia non genera più 
famiglie.
Sul piano politico, si ascoltano frequentemente dichiarazioni di 
interesse e di impegno per la famiglia, ma di fatto essa è pensata co­
me privata. La tendenza a sfruttare le risorse familiari senza preoc­
cuparsi di suscitarle, favorirle e sostenerle, come se tali risorse fosse­
ro un dato di fatto da dare per scontato; i ritardi negli interventi a fa­
vore della donna che lavora; la mancanza di strutture e di servizi 
adeguati alle sue necessità; sono indicatori che denunciano una 
realtà lontana dalle dichiarazioni; la famiglia sul piano politico non 
è percepita come un bene culturale e sociale: questo atteggiamento 
politico collude così con la tendenza alla chiusura, tendenza tipica 
delle categorie non protette.
Pensare percorsi formativi che sostengano la costruzione della 
famiglia impone oggi un’attenzione a tutto campo, una consapevo­
lezza della complessità e dell’interdipendenza tra i grandi sistemi 
politici e sociali e i piccoli sistemi familiari.
Un censimento ragionato dei problemi, la costituzione di una 
piattaforma che riassuma il dare e l’avere nel rapporto famiglia-so­
cietà, potrebbe costituire il primo passo per giungere all’elaborazio­
ne di opportunità formative da offrire a chi intende fare famiglia.
Uno sforzo in questo senso è stato compiuto recentemente dall'E- 
piscopato italiano, con la pubblicazione di un Direttorio di pastorale 
familiare, una sorta di vademecum indirizzato alle comunità cristia­
ne per stabilire le condizioni da richiedere, gli adempimenti da svol­
gere, le proposte da offrire alle coppie che intendono sposarsi in 
chiesa. Benché sia rivolto a questa particolare categoria di famiglie, 
il lavoro rappresenta un buon compendio della molteplicità di temi e 
22

---

Quando nasce una famiglia
problemi che devono essere affrontati in vista dell’assunzione di un 
impegno che tutti sempre sperano e vogliono stabile e duraturo, an­
che se poi il suo esito resta incerto e spesso compromesso. Molti te­
mi del Direttorio potrebbero essere oggetto di approfondimento per 
tutte le coppie, credenti e no, che vogliono diventare famiglia, al di là 
dei presupposti religiosi che caratterizzano il sussidio, perché vi si 
trovano sia le problematiche inerenti alle relazioni interpersonali 
che quelle più tipicamente sociali e politiche, sempre esposte in otti­
ca pedagogico-applicativa, un’ottica che diffìcilmente è possibile re­
perire nelle ricerche che numerosi studiosi hanno dedicato al tema 
della coppia e della famiglia in questi anni.
D'altra parte, probabilmente, almeno in Italia, il problema di un 
sostegno alla formazione della famiglia potrebbe essere prioritaria­
mente impostato sulla domanda: «Che cosa serve oggi alla famiglia 
per storicizzare in un percorso umanamente e socialmente positivo 
e stabile lo slancio emotivo dal quale ha preso l’avvio?».
È una domanda che tutte le coppie hanno il diritto e il dovere di 
porsi, indipendentemente dalla forma istituzionale che intendono 
dare alla loro famiglia. E se da un lato possono e devono essere aiu­
tate in questo dal microsistema famiglia, dall’altro il macrosistema 
società deve trovare, con l’apporto delle istituzioni già attivate (scuo­
la, consultori familiari) e con altre da inventare (scuole per fidanzati 
e/o giovani sposi, gruppi guidati di ricerca sul territorio, momenti di 
scambio su temi antropologici ed etici di interesse comune) e da rea­
lizzare nelle sedi più diverse (partiti, sindacati, dopolavori, discote­
che, circoli culturali e ricreativi, oltre che naturalmente scuole, con­
sultori, parrocchie) la strada per rendere visibile ed efficace il pro­
prio interesse per il proprio futuro.
Dalla tenuta della famiglia, infatti, dipende gran parte di un pro­
gresso sociale senza traumi, dal momento che essa non solo è, ma è 
anche riconosciuta come la più incisiva cinghia di trasmissione de­
gli apprendimenti valoriali di base e degli stili di rapporto interper­
sonale e sociale. Se davvero dalla famiglia e dal suo benessere, in ul­
tima analisi, dipendono tanto il benessere dell’individuo che il be­
nessere della società, dovrebbe stare a cuore a tutti la cura del suo 
momento germinale e l’accompagnamento discreto e significativo 
dei suoi primi passi, con la creazione, sul territorio, di alleanze edu­
cative in grado di rispondere ai bisogni educativi che una famiglia, 
23

---

Capitolo primo
intesa come patrimonio culturale e sociale, esprime o sottintende fin 
dall'inizio del suo cammino.
Riferimenti bibliografici
Aa.Vv., 1980, Famiglia e comunicazione, Feltrinelli, Milano.
- , 1985, La sfida della complessità, Feltrinelli, Milano.
- , 1989, Il legame matrimoniale tra crisi e speranza, Vita e Pensiero, Milano.
- , 1996a, Il vangelo della carità per una nuova società in Italia, Atti del 3° 
Convegno ecclesiale, Ave, Roma.
- , 1996b, Il libro dei fatti 1996, Adnkronos Libri, Roma.
Alberoni F., 1990, Innamoramento e amore, Garzanti, Milano.
- , 1996, lì amo, Rizzoli, Milano.
Allport G.W., 1965, Pattern and Growth in Personality, Holt, Rinehart and 
Winston, New York (trad. it. Psicologia della personalità, Las, Roma 
1977).
Baudrillard J., 1974, La société de consommation. Ses mytes ses structures, 
Gallimard, Paris (trad. it. La società dei consumi, Il Mulino, Bologna 
1976).
Biancardi D., Biancardi M., 1994, Relazioni familiari legami di pace, Edb, 
Bologna.
Campanini G., 1994, Le stagioni della famiglia. San Paolo, Cinisello Balsamo.
Carminati V., Ghidelli R., 1993, Adolescenza sfida e risorsa della famiglia, Vi­
ta e Pensiero, Roma.
Castiglioni M., Rizzato C., 1993, La collaborazione educativa tra mamma e 
nonna: una soluzione frequente ma problematica, “Connessioni”, 3, mag­
gio.
Dacquino G., 1984, Vivere il piacere, Sei, Torino.
Di Nicola V.F., 1992, Il linguaggio postmoderno della terapia. Il nesso tra cul­
tura e famiglia, "Terapia Familiare”, 39, luglio.
Donati P., 1995, Quarto rapporto sulla famiglia in Italia, San Paolo, Cinisello 
Balsamo.
Farné R., 1994, Educazione e televisione, “Terapia Familiare", 45, luglio.
Fromm E., 1964, The Heart of Man. Its Genius for Good and Evil, Harper & 
Row, New York (trad. it. Psicanalisi dell'amore, Newton Compton, Roma 
1984).
Fuchs E„ 1979, Le désiret la tendresse. Labor et Fides, Ginevra (trad. it. Desi­
derio e tenerezza, Claudiana, Torino, 1984).
Gazzelloni S., 1994,1 valori delle famiglie: realtà ed evoluzione nella diocesi 
di Firenze, Archidiocesi di Firenze, Firenze.
Hornby N., 1996, Alta Fedeltà, Guanda, Parma.
MacKay D.M., Thorpe W.H., Lyons J., 1972, Non Verbal Communication, 
24

---

Quando nasce una famiglia
Part A: The Nature of Communication, Cambridge University Press (trad, 
it. La natura della comunicazione, Laterza, Bari 1977).
Melchiorre V., 1992, Maschio-femmina. Nuovi padri e nuove madri, San 
Paolo, Cinisello Balsamo.
Money J., Tucker P., 1975, Sexual Signatures. On Being a Man or a Woman 
(trad. it. Essere uomo, essere donna, Feltrinelli, Milano 1980).
Pasini W., 1995, A che cosa serve la coppia, Mondadori, Milano.
Schnarch D.M., 1995, Dentro il crogiolo sessuale, “Terapia Familiare", 47, 
marzo.
Serra P., 1994, La sopraffazione fisica nella relazione di coppia: il potere mo­
rale dell'aggressore, "Terapia Familiare”, 44, marzo.
Watzlawick P., 1977, Die Móglichkeit des Andersseis zur Technik der therapeu- 
tischen Kommunikation, Verlag Hans Huber, Bem (trad. it. Il linguaggio 
del cambiamento. Elementi di comunicazione terapeutica, Feltrinelli, Mi­
lano 1980).
- , Weakland J.H., 1978, La prospettiva relazionale, Astrolabio, Roma.
25

---

IL LA FAMIGLIA FRAGILE
2.1 
La famiglia ricomposta
Perché le coppie si sgretolano e si ricompongono con una facilità 
impensabile in altre epoche?
I dati Istat 1996, relativi al 1995, danno 600.000 coppie ricostitui­
te in seguito alla rottura di una precedente unione (separazione, di­
vorzio, vedovanza). È una tendenza di cui prendere atto passiva­
mente o una preoccupante debolezza della cultura postmoderna, da 
circoscrivere e ridurre, per quanto e possibile? In altre parole, siamo 
di fronte a un’evoluzione del concetto di famiglia verso legami più li­
beri, sganciati dall’oppressione delle vecchie istituzioni e dunque da 
lasciare al libero sviluppo del lassaiz-faire, oppure dobbiamo interve­
nire per limitare i danni e controllare i rischi?
Sono domande che devono porsi non solo gli operatori culturali e 
i policy makers, i quali potranno calibrare di conseguenza valutazio­
ni e interventi, ma anche i singoli cittadini, soprattutto giovani, per 
poter orientare la loro vita arricchendola di senso personale.
Partendo dall’aspirazione universale a «vivere una vita felice con 
e per gli altri in istituzioni giuste», secondo la definizione di Paul Ri­
coeur (Ricoeur, 1994, p. 78; Danese, 1992) e ritenendo che tale feli­
cità passi prevalentemente per un rapporto primario soddisfacente e 
stabile con l'altro, cercheremo di affrontare tali problematiche, 
mantenendo come punto di riferimento l’ethos della felicità della 
persona (Savignano, 1995). Entro tale prospettiva analizzeremo le 
motivazioni della fragilità, soggettive e oggettive, che inducono la 
coppia a sfaldarsi e ricomporsi in una labilità che consideriamo di 
per sé rischiosa per la stabilità della persona e della società, soprat­
26

---

La famiglia fragile
tutto se essa è considerata come un ideale di liberazione piuttosto 
che come un problema dei nostri tempi.
Non facciamo riferimento qui a una visione perfettista dell’amo­
re, ma al contrario a una lettura che tenga conto della fragilità e dei 
necessari percorsi formativi per la persona, proprio perché l’amore è 
oggetto di un apprendimento che reclama l’impegno di tutta la vita 
nel superare i sempre nuovi ostacoli sul suo cammino. Nel groviglio 
delle concause che intervengono ad alimentare la fragilità, l’inciden­
za di ciascun fattore varia da persona a persona e da coppia a cop­
pia, dato che il “peso" è sempre da mettere in relazione a variabili 
soggettive (caratteristiche psicologiche, riferimenti valoriali e ideali) 
e culturali (modelli, stereotipi). Ciò non toglie, tuttavia, che in non 
pochi casi l’esperienza negativa dei fallimenti dei rapporti di coppia 
costituisce la premessa per una famiglia ricomposta su basi più soli­
de di quelle dell'esperienza precedente: la felvc culpa agostiniana, 
ferma restando la validità oggettiva delle norme morali, non è riferi­
bile puntualmente solo ad Adamo ed Èva, ma alle tante “colpe” che 
costellano la vita delle coppie e di ogni singola persona, da che cia­
scuno cresce e matura proprio in virtù della capacità di mettere a 
frutto le esperienze negative, opportunamente memorizzate, capita­
lizzate e riformulate in vista di progetti migliori.
Proprio nella contraddizione tra l'altezza degli ideali e le diffi­
coltà della realtà collocheremo la necessaria tensione etica, nel ten­
tativo di sollevare questa a quelli.
2.2 
Aspirazioni forti e famiglie deboli
La famiglia risulta ancora essere un istituto di forte coesione umana 
neH'immaginario degli italiani: il 93% vive in una famiglia; oltre il 
90% se ne dichiara sostanzialmente soddisfatto; il 92% dei ragazzi la 
difende come l’istituzione più sicura (Di Nicola, 1990 e 1994a). La 
famiglia dunque, come istituzione fiduciaria e luogo principe delle 
relazioni interpersonali, “tiene” (Chiosso, 1994) e anzi risulta essere 
l’ammortizzatore delle crisi economiche, burocratiche, politiche, 
nonostante e oltre le sue "debolezze”, come il basso tasso di natalità, 
l’aumento di divorzi, convivenze, matrimoni civili, coppie di fatto, 
violenze, nevrosi e patologie psicosomatiche conseguenti a rapporti 
intraconiugali difficili. Si è compreso che la coesione è un elemento 
essenziale della vita in famiglia, la cui mancanza è deleteria per tut­
27

---

Capitolo secondo
ti, specie per i figli. Secondo una ricerca effettuata in Francia, il 28% 
dei figli dei divorziati è “a rischio” di abbandono, rifiuto, incuria. Il 
40% soffre la divisione tra i genitori (bambini divisi); solo il 32% rie­
sce a vivere senza traumi la separazione (Bourguignon et al., 1985).
Il bisogno di coesione familiare si ripresenta in forme nuove: se 
la famiglia multigenerazionale realizzava la solidarietà convivendo 
sotto lo stesso tetto, oggi il bisogno di unità viene soddisfatto grazie 
a una rete di contatti che, di fatto, ripristina in maniera più flessibile 
gli antichi legami, come dimostra la tendenza a minimizzare la di­
stanza tra le abitazioni genitori-figli, a tener fede agli incontri fami­
liari nei momenti "forti" (Pasqua, Natale, feste, ricorrenze) e a man­
tenere costanti i contatti via telefono (Fortunati, 1995).
La fragilità della coppia nella nostra epoca è evidente nel suo fati­
care a comporsi e ricomporsi, sempre esposta al rischio del naufra­
gio. I dati fomiti dall’istituto Nazionale di Statistica, relativamente 
al 1994, confermano la tendenza alla diminuzione del numero dei 
matrimoni, pari a 285.112, con un calo del 2,6% rispetto all'anno 
precedente. Tale diminuzione è dovuta alla flessione dei matrimoni 
religiosi (-3,8%), mentre quelli celebrati con rito civile sono in au­
mento (+1,1%: dal 18,1% nel 1993 al 19,1% nel 1994, in proporzione 
più numerosi nel Centro-nord - il 23,1% del totale - che nel Mezzo­
giorno: 13,2%). Conseguentemente il quoziente di nuzialità risulta 
essere il più basso registrato dall’unità d’Italia: 5 matrimoni ogni 
1000 abitanti. Prosegue anche la tendenza all’aumento delle separa­
zioni: tra il 1993 e il 1994 si registra un incremento del 6,7% (anno 
precedente: 5,3%). Il quoziente separazioni per 100.000 abitanti ri­
sulta pari a 108,7 nel Centro-nord e a 57,3 nel Mezzogiorno. Quanto 
ai divorzi si registra un aumento del 15,3%, più accentuato nel Cen­
tro-nord (17,4%) rispetto al Mezzogiorno (7,5%). Il quoziente di di- 
vorzialità per 100.000 abitanti risulta nel Centro-nord più che dop­
pio rispetto al Mezzogiorno.
In particolare difficoltà vengono a trovarsi le famiglie monogeni- 
toriali con single mothers e single fathers, che esigono forti risorse e 
complessi processi di sostituzione e adattamento, pesanti carichi di 
responsabilità e di lavoro, più spesso sulle spalle delle donne ("fem- 
minilizzazione della responsabilità"; Istat, 1996).
Le famiglie coniugali ridotte ai componenti indispensabili, uomo 
e donna, si concentrano su se stesse e restringono la convivenza a 
una generazione, senza proiezioni nel tempo futuro attraverso la di­
28

---

La famiglia fragile
scendenza. Il che, se da un lato può aiutare la coppia a rifinire la di­
namica relazionale, dall'altro, a lungo andare, provoca l'usura e il lo­
goramento del rintanamento nel guscio. Infatti l’“appagamento in 
tandem” si accompagna all'aumento della durata media della vita e 
quindi dello stare insieme a due sino a vecchiaia inoltrata, con i ri­
schi della routine ma anche, a seconda dei casi, con i frutti di un’a­
micizia che si rinnova nella fedeltà (Spedicato, 1996).
Aumentano poi le coppie che aggirano la soluzione matrimoniale 
(le cosiddette "famiglie senza carta”), tentano di sfuggire alla forma­
lità dell’istituzione e conservare la remora della ritrattabilità dell'im­
pegno. L’esperienza attesta tuttavia un loro maggiore esporsi ad ar­
rangiamenti di basso profilo e a rinegoziazioni non di rado alienanti. 
La loro sfida alla società sta nell’affrontare la rifondazione continua 
oppure rischiare il fallimento.
Si va originando una cartografia inedita, dai profili sempre più 
soggettivi e poliedrici: il 17% delle famiglie (3.500.000 circa) è in una 
situazione non regolare: coppie non coniugate: 230.000, di cui 
60.000 celibi e nubili; un numero crescente di single per scelta 
(2.200.000 non vedovi), di coppie senza figli per scelta oppure alla 
disperata ricerca del figlio ad ogni costo; famiglie monogenitoriali, 
unipersonali, con figlio unico, adottato, in affido, coppie senza figli, 
divorziate, famiglie ricomposte. Tutti aspetti di una nuova morfolo­
gia sociale da analizzare e valutare.
Modelli nuovi e tradizionali si mescolano nel magma di una spe­
rimentazione che non ha punti fermi, in una quotidianità ondivaga e 
vagante tra culture diverse e gruppi sociali che guadagnano visibi­
lità, come immigrati o omosessuali. Si sfaldano i tradizionali riferi­
menti parentali e si creano nuove figure e nuovi legami affettivi che 
si autoregolano nella famiglia cosiddetta "autopoietica", nel senso 
che rifiuta ogni schema regolativo comune e preferisce gestire il suo 
mondo e il suo vocabolario secondo modalità interne e inedite di co­
municazione (Donati, 1988, pp. 43 sgg.): ex marito, ex moglie, mo­
glie del marito, marito della moglie, madre di cura e madre uterina, 
padre di cura e padre cromosomico, papà dell’infanzia e attuale 
compagno della mamma, una pluralità di nonni naturali e acquisiti, 
per non parlare dei fratelli e delle parentele più allargate, degli 
scambi di partner.
Nelle famiglie ricostruite nuovi congiunti si aggiungono ai prece­
denti, allargando la rete familiare fino a far sì che essa perda di peso 
29

---

Capitolo secondo
ed evapori nella confusione più disorientante... (Golini e Silvestri™, 
1995, pp. 89-126).
Anche l'identità personale diviene più labile: nessun ruolo è scon­
tato e l'io gioca neH’indeterminatezza la propria libertà di fondare e 
rifondare nuclei affettivi sempre nuovi e convivenze inedite, pagan­
do tutti gli scotti dell’imprevedibilità e della "cultura del presente". 
Ciò è conforme alla cultura postmoderna, che accentua la centralità 
del soggetto, aumentando la soglia di autodeterminazione e poten­
ziando il vuoto di certezze e di progetti a lunga scadenza.
Parimenti l'ambito relazionale del gruppo familiare sfuma i suoi 
contorni e si allarga senza distinzioni alle reti amicali, con frequenti 
compromessi tra l’un ruolo e l'altro che sbiadiscono la differenza tra 
amore coniugale, amicale, parentale. Troppo spesso i giovani hanno 
a che fare con genitori-amici, rinunciatari e accondiscendenti, e non 
si esercitano più in quella dialettica di amore e conflitto che favori­
sce la loro crescita di responsabilità e di consapevolezza nel proces­
so di emancipazione dai genitori. Giochi e scambi di ruolo interven­
gono ad accentuare la confusione tra retile e virtuale, come ben ri­
specchiano le categorie della transitorietà e della discontinuità, usa­
te per caratterizzare questa fluidità di ruoli e di rapporti.
La realtà sociale e culturale non sembra capace di adottare riferi­
menti etici comuni su cui costruire un concetto di famiglia cui fare 
riferimento (di qui l’equiparazione degli sposati alla coppia gay, en­
trambi catalogati come "famiglie”). La cultura individualistica, di 
cui si nutre ancora la nostra epoca, anche quando va incontro alla 
coppia, fa per lo più riferimento alle persone in quanto singole e non 
in quanto integrate in un insieme tendenzialmente armonico.
Anche le più illuminate politiche sociali sono tuttora centrate su 
strategie settoriali, rivolte a soggetti disarticolati dal loro contesto e 
assemblate in categorie specifiche, nelle quali rientrano solo indiret­
tamente le famiglie. Queste appaiono piuttosto lo sfondo, a sostegno 
del singolo, non il suo nucleo primario di riferimento. Eppure solo 
attraverso lo sguardo sull’insieme delle relazioni nelle quali ciascu­
no è vitalmente collegato si può comprendere il comportamento di 
un singolo e agire conseguentemente, il che appare più evidente nel­
le considerazioni di marketing.
Del resto, le conseguenze del mutamento epocale cui assistiamo 
non sono solo individuali; vanno inevitabilmente a modificare la 
qualità del tessuto unitario di una nazione. È opportuno chiedersi: 
30

---

La famiglia fragile
quale società e quale Stato potranno reggere alla rottura dei legami 
primari? È vero infatti che proprio sull’indebolimento e sulla fragi­
lità dei legami interpersonali e dunque sull’isolamento di cittadini 
"senza famiglia" prospera lo Stato totalitario, che mira a gestire in 
prima persona l’unità govemamentale a svantaggio di quella che 
cresce spontaneamente da e tra cittadini e gruppi di cittadini. Solo 
grazie alla vivente attività di questi gruppi primari la nazione potrà 
essere un popolo vivente e non un'espressione populista e strumen­
tale a servizio del potere. Si può dire perciò che la sostanzialità di 
uno Stato democratico si riconosce anche dal suo impegno nel ri­
spettare e sostenere lo spontaneo sorgere di nuclei familiari fondati 
sul patto d’amore tra un uomo e una donna, lasciando che essi orga­
nizzino creativamente la loro vita e intervenendo solo laddove ne­
cessitino di un sostegno efficace (principio di sussidiarietà).
In quest’ottica, occorre oltrepassare non solo la mentalità dell’as­
sistenza e del recupero verso le famiglie fragili, ma anche quella del­
la prevenzione, per arrivare alla promozione di una società in cui 
pullulino nuclei viventi di famiglie, che le singole persone siano uni­
te da legami naturali, o acquisiti o ideali (come nel caso delle comu­
nità monastiche).
Rispetto alla pluralità di forme, il leit-motiv costante che ricon­
duce le differenze a unità è l’aspirazione a una famiglia felice, ma 
quello che sembra difficile è riuscire a soddisfare adeguatamente 
quel desiderio e quindi mediare il modello ideale nella prassi. Il fatto 
che la bussola resti indirizzata verso l’ideale alto di famiglia, anche 
nelle generazioni di adolescenti, costituisce il punto di partenza per 
un percorso formativo dagli ampi orizzonti, che affronti senza reti­
cenze le cause del disagio contemporaneo, le valuti e ne favorisca la 
rimozione.
Nella dinamica relazionale, in cui ciascuna coppia elabora me­
diazioni tra i dati oggettivi dell’esperienza, i valori e il rapporto con 
l'altro, è possibile promuovere modelli di convivenza più risponden­
ti a una antropologia uniduale o della reciprocità (Di Nicola, 1988).
2.3 
Le molteplici facce della fragilità
In linea generale, le scienze sociali più che sulla fragilità hanno pre­
ferito localizzare il loro approccio sui concetti di disagio e rischio, i 
quali inizialmente indicavano le condizioni di vita materiali, non 
31

---

Capitolo secondo
senza prendere in considerazione, secondariamente, l'inevitabile 
connessione con elementi simbolici. Ma troppo alto è il rischio che 
la povertà venga considerata la causa principale della fragilità e del­
lo sfaldamento delle coppie. Il che cozza con la constatazione che 
non poche famiglie povere resistono alle avversità più di quelle be­
nestanti.
Oggi si ritiene più opportuno prendere in considerazione un con­
cetto relativo di disagio, che includa le vecchie povertà (materiale, 
assoluta e relativa) e le nuove, di tipo simbolico ed esistenziale (asso­
luta e relativa). Già il sondaggio Censis 1979 aveva confermato che 
in Italia non esistevano soltanto le povertà cosiddette assolute o ma­
teriali, che si soddisfano con mezzi materiali e con l’organizzazione 
burocratica centrale del Welfare State, ma anche altre forme di po­
vertà: le “nuove povertà” (che richiedono un diverso funzionamento 
delle istituzioni e diversi valori regolativi dell’organizzazione socia­
le) e le "povertà postmaterialistiche", che siglano la perdita di senso 
e quindi il venir meno dei valori e dei significati nelle relazioni inter­
personali (vedasi l’esempio dei giovani fidanzati che si lasciano mo­
rire mano nella mano). Per queste povertà, non bastano risposte isti­
tuzionali né è sufficiente di per sé il supporto di servizi personalizza­
ti, face to face, in qualche modo sempre offerti dall’alto, dato che la 
fragilità consiste proprio nell’assenza di una capacità relazionale 
matura. Lo confermano anche, dal loro punto di vista, gli operatori 
sociosanitari che, in un sondaggio di qualche anno fa, richiesti di 
esprimere i bisogni emergenti tra minori, anziani e handicappati, 
hanno evidenziato che esistono domande di tipo relazionale, affetti­
vo, espressivo, che per le istituzioni cui vengono rivolte sono impro­
prie, prive come sono di mezzi per soddisfarle (Censis, 1987, p. 38; 
Di Nicola, 1993, pp. 77-134).
Nel rapporto con le istituzioni la marginalità appare come espe­
rienza di impotenza, impossibilità di far valere i propri diritti (con 
particolare riferimento a quelle condizioni estreme di impoverimen­
to progressivo della fascia che sfugge alle maglie dei servizi), inin­
fluenza sui processi sociali di decisione (marginalità politica), insod­
disfazione esistenziale e relazionale. Tutto ciò in contrasto rispetto 
all’esaltazione dell’efficienza, della produttività, della potenza.
Le misure assistenziali, per un meccanismo perverso, non riesco­
no a interrompere il circuito di emarginazione e accade che la fascia 
degli assistiti dalle strutture pubbliche non coincide con quella dei 
32

---

La famiglia fragile
più bisognosi, che hanno difficoltà ad accedere ai servizi, perché de­
boli sul piano contrattuale e meno capaci di organizzarsi, anche dal 
punto di vista culturale (diminuisce la fiducia in sé, cresce il senso di 
apatia, aumentano la conflittualità familiare e sociale). Non è facile 
vivere nella società complessa, che esige un investimento in termini 
di tempo per le sole pratiche burocratiche più indispensabili (con 
inevitabile riduzione del tempo libero) nonché un minimo di attrez­
zatura culturale: «destrezza sociale, una specie di sagacia urbana, 
una conoscenza sia dei sistemi ufficiali che di quelli non ufficiali... e 
la capacità di usarli». Accade così che, per mancanza di requisiti mi­
nimi, per timidezza e insicurezza sociale, molte pratiche non vengo­
no evase e le domande non vengono avanzate allo Stato, giacché la 
coppia indigente neanche viene a sapere che potrebbe chiedere legit­
timamente un contributo sociale o un alloggio. Si indebolisce il lega­
me tra individuo e società, avvertito più che altro in termini penaliz­
zanti, per la condizione di sottoprivilegio che stabilisce rapporti di 
paura o di aggressione, di apatia o di violenza.
Non pochi studiosi rilevano perciò che le radici del disagio sono 
da individuare nell'impedimento a entrare nei codici dei sistemi di 
Welfare. Di conseguenza oggi non soddisfa la convinzione di Luh- 
mann, per il quale il disagio psichico, quello affettivo e simili, afferi- 
rebbe al sottosistema della personalità e non al sistema sociale (Gui- 
dicini e Pieretti, 1989, 1991; Pieretti, 1989; Guidicini, 1991; Pieretti e 
Bosi, 1991). Quest’ottica separa di fatto il sistema sociale e il sistema 
psichico, che non sono più, come nella teoria parsonsiana, interdi­
pendenti, ma distinti. Il piano del disagio materiale e quello della po­
vertà simbolica attengono a due sottosistemi diversi, ma nella nostra 
ottica l’estromissione da uno dei due sistemi non fa che rafforzare la 
differenziazione crescente e tendenziale tra sistema e ambiente, che 
invece vanno considerati nella loro interdipendenza, se si vuole tener 
conto della totalità delle esigenze delle persone e delle coppie.
Questa prospettiva intreccia una fragilità tipica del mondo d’og­
gi: l’incapacità di rapportarsi adeguatamente all'altro, all’altro sesso 
in particolare, e acquista forme differenziate in relazione a condizio­
ni differenti, soggettive ed oggettive. L'incapacità di stabilire rappor­
ti significativi e di non riuscire a fare l’esperienza della destinazione 
interpersonale dell’esistenza appare il disagio principale dell’essere 
umano esposto alla disumanizzazione. Scriveva Mounier: «Quando 
l’altro diventa alienus, io divento estraneo a me stesso, alienato e alla 
33

---

Capitolo secondo
fine perdo me stesso» (Mounier, 1963, p. 453). Gli fa eco Bellino: 
«L'uomo tanto più si umana e ritrova la sua identità, quanto più vin­
ce l’avarizia dell’individualismo depossedendosi e perdendosi nell’al­
tro. È dalla solidarietà che nasce la vera tolleranza, che consiste, co­
me vuole il suo etimo (da tolto), nel portare sopra sé i pesi dell’altro» 
(Bellino, 1988, p. 34).
È questo collegamento delle povertà con il più vasto orizzonte 
della fragilità della persona-in-relazione che esige risposte nuove e 
differenziate e soprattutto, sul piano culturale operativo, ha bisogno 
di persone capaci di trasmettere un orizzonte di senso alle relazioni 
interpersonali quotidiane, a cominciare appunto da quelle di cop­
pia. Si comprende perché, tra gli altri. Cotta porta avanti l'ipotesi 
della fondazione dell’etica sulla relazionalità: «La società - così scri­
ve - da qualsiasi punto di vista epistemologico si consideri, è una in­
terrelazione di individui nella interazione delle loro attività operati­
ve e culturali... interrelazione empirico-fattuale, la quale però costi­
tuisce terreno indispensabile per quella elaborazione simbolica, sen­
za la quale la società stessa non avrebbe consistenza, delimitazione e 
durata di senso... La società è, le società sono, a mio parere, l’interre­
lazione simbolico-esistenziale degli individui. Perciò la società è, og­
gettivamente, interindividuale» (Cotta, 1987, pp. 143-57, 154).
Tra le povertà postmaterialistiche, si dovrebbe includere anche la 
mancanza di senso spirituale dell’esistenza, ovvero la mancanza di 
Dio che, pur nel rispetto delle diverse confessioni, può venire percepi­
ta e anzi essere di fatto un fattore di disequilibrio dell’integralità della 
persona e della coppia, con possibili ripercussioni sulla psiche, sul 
corpo, sulla qualità dei rapporti interpersonali (Lodetti, 1991). Po­
vertà è anche percezione dell'assenza di un Assoluto-Dio dalla pro­
pria storia e dunque del perché e del per chi vivere, domanda di senso 
da correlare più di quanto si faccia normalmente a non pochi disturbi 
del carattere e suicidi (si pensi agli studi di Durkheim in merito). È in­
dubbio, infatti, che la fede religiosa o anche solo in ideali umani è tra 
le forze trainanti della vita, in grado di arricchire anche la più povera 
delle esistenze e di dare alle relazioni interpersonali coniugali quello 
slancio rinnovatore che oltrepassa i limiti, gli errori, i fallimenti (si 
veda il lavoro di studio dell'Intemational Academy for Marital Spiri­
tuality di Bruxelles, con la relativa rivista "Intams Review”).
In assenza del senso religioso o ideale della propria vita, non di 
rado, il vivere stesso, e non il vivere in una o un’altra condizione, per­
34

---

La famiglia fragile
de senso, poiché manca il rapporto con quel Tu, presente nei mean­
dri più nascosti della psiche, capace di raccogliere il dolore e dare 
senso all’esistere. Non si tratta più di pensare a riflussi nella menta­
lità teocratica o panspiritualistica, ma di cogliere l’importanza per la 
persona singola e per la coppia stessa di leggere il senso trascendente 
della vita e di assicurarsi conseguentemente quegli spazi di libertà e 
di amore che consentono l’espandersi della religiosità, della fiducia e 
delle relazioni gratuite che sostanzia la quotidianità di infinito.
Ogni coppia che nasce si assume l'impegno di attingere innanzi­
tutto al suo interno - ma ci si sposa di fronte alla società e/o, a secon­
da dei casi, di fronte alla comunità dei credenti! - le risorse disponi­
bili per superare, e anzi prevenire, ogni debolezza, ogni rigurgito di 
emarginazione culturale e ogni pendolare reazione di violenza. Tali 
risorse, opportunamente attivate, ricadono sul tessuto vitale circo­
stante, rigenerando i piccoli e grandi mondi di una società, tanto più 
avvantaggiata se animata da coppie capaci di realizzare processi 
soddisfacenti di dialogia al suo interno.
2.4 
Le condizioni ostacolanti
Guardando ai fattori oggettivi che possono intervenire a ostacolare il 
cammino di unità di una coppia, non è facile distinguere dove finisce 
l'area legittima della pluralità sociale - e quindi della diversità delle 
condizioni di esistenza, di status, di cultura - e dove comincia quella 
del disagio. Da un punto di vista sociale, ciò che conta è che, senten­
dosi privi dello slancio necessario a reagire alle condizioni sfavore­
voli, si resta fuori dall'area della centralità: culturale per gli studenti, 
produttiva per gli operai, maschile per le donne, metropolitana per 
gli abitanti di periferie, affettiva per gli orfani, i soli, gli abbandonati, 
di salute per i malati, di età per gli anziani, di razza per le minoranze 
etniche, di significato per coloro che non sono in grado di dare senso 
alla vita. Si constata così l’intreccio tra ragioni soggettive-culturali e 
le macrocause che passano per gli squilibri intranazionali e intema­
zionali. Ma, se è relativamente semplice fare una tipologia della mar­
ginalità in rapporto alle variabili oggettive, politiche, biomediche ed 
economiche, molto più complesso è individuare le variabili culturali 
e psicologiche che pure sono determinanti nel trasformare condizio­
ni oggettive e universali di svantaggio in elemento di fragilità per una 
determinata coppia sino a condurla alla rottura del legame.
35

---

Capitolo secondo
Importante è non irrigidire le tipologie delle coppie a rischio; una 
grossa fetta, magari vicina a noi, ne resterebbe esclusa. Il senso co­
mune considera "famiglie a rischio” quelle già incappate in forme di 
marginalità patente e quindi, oltre a quelle povere, quelle monogeni- 
toriali, migranti (emigrate, nomadi), violente (con presenza di abusi 
sessuali), con un genitore detenuto, con malati mentali, con malati 
terminali, con genitori tossicodipendenti, disoccupati, alcoolizzati, 
separati, con figli handicappati, premature (Moro, 1988, pp. 50-51). 
Anche le famiglie premature (in cui i coniugi o uno dei due si è spo­
sato da adolescente) risultano particolarmente fragili, dal momento 
che tutte le ricerche statistico-demografiche ne confermano la facile 
disintegrazione. Sembra che i minigenitori siano più impazienti, 
meno affettuosi, ricorrano alle punizioni fisiche più facilmente. Se­
condo un'indagine riportata da Mion, una madre su tre e due padri 
su tre mostrano un bassissimo livello di tolleranza verso il figlio che 
piange, evidenziano segni di frustrazione, privano i figli dei sostegni 
psicologici di cui hanno bisogno, sono meno capaci di affrontare le 
difficoltà dei rapporti con l'ambiente (Mion, 1988, pp. 40 sgg.).
È opportuno prendere in considerazione anche famiglie con si­
tuazioni negative più sfumate che attengono alla bassa qualità della 
vita, dal punto di vista economico e non (secondo l’ultimo rapporto 
Istat solo il 40% della popolazione italiana si può consentire cinema, 
teatro, concerto, libri): coppie dominate dall’ansia e da rapporti con­
flittuali, dal legame ossessivo alla tradizione, dalla concentrazione 
delle energie attorno al patrimonio, al figlio unico, all’impegno lavo­
rativo (Aa.Vv., 1992; Belletti e Tavassi, 1994).
Una tipologia degli svantaggi dovrebbe comprendere diverse 
aree, rilevabili da indicatori scelti:
- Gli svantaggi materiali (deprivazione economica, come abitare 
in una sola camera, mancare di telefono, appartenere a famiglia mo­
noreddito o non avere affatto un’abitazione). Con l’espressione "sen­
za tetto”, si fa riferimento alla mancanza di abitazione, cui concor­
rono la pressione determinata dal fenomeno migratorio interno/ 
esterno, la questione degli immigrati, l’abbandono della campagna, 
il mancato risanamento dei centri storici, l’offerta standard e costo­
sa del mercato immobiliare, che non è in grado di venire incontro al­
le domande, l’intervento pubblico di tipo costrittivo, che ha ridotto il 
libero mercato delle abitazioni senza sostituirlo con l’edilizia pubbli­
cò

---

La famiglia fragile
ca; la discriminazione nella locazione di alloggi a stranieri, a fami­
glie numerose, a emarginati; la rigidità dei tipi di appartamento sul 
mercato, senza considerazione del numero dei componenti, della 
eventuale presenza di disabili, malati, anziani (il 75% dei disabili ha 
compiuto sessantanni: Istat, 1996). La marginalità geografica deli­
nea, invece, la residenza della famiglia in aree territoriali isolate o 
comunque svantaggiate sul piano viario, della comunicazione e del­
lo scambio. Ciò comporta condizionamenti pesanti in termini di co­
municazioni, servizi, cultura, inserimento nel sistema produttivo e 
in quello delle informazioni, tutti elementi indispensabili alla perce­
zione della propria collocazione entro l’area della centralità.
- La mancanza di sintonia: insoddisfazione e disaccordo nella 
coppia, trascuratezza di uno o di entrambi nei confronti dell'attività 
di cura, persistenza delle abitudini da single, tendenza a costruirsi 
una doppia morale, in casa e fuori...
- ^isolamento: famiglia triangolare, scarsa frequentazione socia­
le, marginalità geografica, mancanza di reti formali e informali di 
sostegno...
- L’assenza di requisiti fisici o psichici attribuibili alla normalità 
(malattia, handicap, patologia mentale, tossicodipendenza, deten­
zione ed ex detenzione). Il fattore handicap rende una famiglia "di­
versa” e crea non pochi problemi nei rapporti tra coniugi e con i figli. 
Se gli handicappati sono adolescenti, i problemi possono accentuar­
si (dopo la scuola d’obbligo questi ragazzi ricadono generalmente 
nella marginalità). Anche nelle migliori condizioni di accoglienza, 
essi non riescono a inserirsi a pieno titolo nei gruppi dei pari, perché 
temono di non essere in grado di offrire risorse in termini di autono­
mia, prestigio, sport, efficienza. I genitori ne risentono anche nei lo­
ro rapporti, specie se non hanno interiorizzato e accettato la loro si­
tuazione. L’ambiente non aiuta: è diffusa la denuncia della discrasia 
tra il progressismo delle affermazioni di accoglienza e il comporta­
mento quotidiano, carico di pregiudizi. Sembra che solo una per­
centuale minima di persone abbia una percezione positiva dei mino­
rati, più frequente se di basso livello culturale, abitanti della campa­
gna o anche se giovani impegnati. La maggioranza (calcolata attor­
no al 70%) mostra insofferenza e rifiuto (specie abitanti di città, in­
tellettuali di tutte le ideologie, nuovi arricchiti, persone che giungo­
no a giustificare l'eutanasia alla nascita), in pieno contrasto con la 
retorica dei pronunciamenti ufficiali.
37

---

Capitolo secondo
- La devianza psichica (malati di mente) e sociale (micro e ma­
crocriminalità) costringe uno o più membri della famiglia a vivere in 
istituzioni totalizzanti che producono segregazione sociale, come 
ospedali psichiatrici, istituti di ricovero, carceri, pensionati per an­
ziani. L’essere dimessi da tali istituti non garantisce la fuoriuscita 
dalla marginalità. La deistituzionalizzazione, d’altro canto, per man­
canza di servizi, per l’atteggiamento della società e l’anonimato della 
metropoli, può allargare il disagio e il rischio.
- Le coppie che, per ragioni diverse, hanno figli che vivono in 
istituti portano nel loro vivere quotidiano la piaga della lontananza. 
In Italia queste coppie si vanno riducendo negli ultimi anni (oggi si 
cerca di favorire piuttosto le adozioni e gli affidi).
- Tutte le forme di debolezza nelle quali la persona sperimenta la 
sofferenza e si sente, in quanto tale, emarginata dalla pienezza della 
vita. Vi è compresa quella povertà che indichiamo come mancanza 
di senso, depressione, senso di persecuzione, insicurezza e acuti sen­
si di gelosia. Se ciò si verifica unilateralmente in un solo componen­
te della coppia, l’altro è costretto a un surplus di impegno trainante 
che può divenire sfibrante.
Tenendo conto di quanto elaborato dalla Caritas (novembre 1992, 
Roma) e allargando la classificazione con particolare attenzione alle 
coppie, si può riassumere la tipologia nel modo seguente:
- coppie prive di reddito e di beni, ma con possibili risorse uma­
ne (4,1% di povertà estrema);
- coppie che, pur avendo il necessario per la sussistenza, sono 
povere di umanità, di cultura, di valori umani (6% della povertà);
- coppie in difficoltà perché prive di reti parentali, amicali, etni­
che e connotate dal disagio dei nuovi bisogni inappagati;
- coppie relegate in territori poveri, con minori risorse di ordine 
materiale, strutturale e di conoscenze;
- coppie connotate da emarginazione sociale, con carcerati, tos­
sicodipendenti, figli devianti;
- coppie separate, in cui uno dei due vive la condizione monoge- 
nitoriale;
- coppie che subiscono le tensioni da iniquità, ossia il venire me­
no della protezione sanitaria, sociale, previdenziale precedentemen­
te garantita dallo Stato;
38

---

La famiglia fragile
- coppie di emigrati, immigrati e profughi che non riescono a ri­
comporre la loro unità, che si spezzano o si ricostruiscono in terra 
straniera dopo anni di lontananza, generando nuove famiglie nel 
Paese di accoglienza;
- coppie miste, con problemi di integrazione tra culture diverse 
che si sforzano di convivere e offrire ai figli un patrimonio culturale 
rispettoso di entrambe le realtà o viceversa nelle quali una tradizio­
ne culturale risulta umiliata e negata;
- 
coppie violente;
- coppie ricostruite, con problemi che spesso si moltiplicano an­
ziché risolversi;
- coppie nelle quali uno dei due è uscito con sofferenza dal mer­
cato del lavoro (pensionati) o ancora non vi entra (disoccupati) e che 
non sono oggetto di attenzione politica (i vantaggi delle politiche so­
ciali vengono cumulati all’intemo del binomio mercato del lavoro/ 
politica sociale);
- coppie di barboni, senza tetto, anziani sradicati, nomadi e im­
migrati clandestini, con forte coesione interna, in via di promozione 
sociale, tutti destinatari di interventi d’urgenza che vivono fuori dal 
sistema e perciò sfuggono all’assistenza continuativa. Dai dati del 
Rapporto sulle povertà estreme risulta che i barboni stanno mutan­
do caratteristiche: sono più giovani (il 61% ha meno di 44 anni) e 
sono aumentate le donne (il 23,3%: a Catania il 20% sono ragazze 
madri che hanno subito violenza). Quanto ai nomadi, essi fanno re­
gistrare un forte desiderio di cambiamento sia verso il lavoro (il 
75,7% desidera un lavoro stabile), che verso la dimora stabile (il 
60,8%). Generalmente sono giovani (il 58% ha meno di 34 anni), 
con livello di scolarità basso (1’80% non ha titolo di studio e il 35% è 
analfabeta);
- coppie in cui uno dei due o entrambi sono caduti nella devian­
za: furto, droga, prostituzione.
I fattori strutturali di marginalità si intrecciano con la stigmatiz­
zazione sociale: stereotipi, pregiudizi, discriminazioni nei confronti 
di soggetti e coppie "diverse”. Accade così che le variabili negative 
tendono a cumularsi: più si è poveri, più si può essere indifesi di 
fronte alle aggressioni, alla violenza, alle tentazioni di devianza e 
meno possibilità si hanno per risalire la china, a livello personale e 
generazionale (Sidoti, 1989, pp. 83-223). In questo senso, le famiglie 
39

---

Capitolo secondo
con un qualche elemento di disagio devono resistere a una spirale 
perversa, in cui ciascun elemento influisce sugli altri contribuendo 
alla discesa sociale: dalla povertà alle condizioni di salute, all’alcoo- 
lismo, alla disintegrazione familiare, a condizioni di partenza svan­
taggiate per i figli, al frequente intervento dello Stato, ulteriormente 
penalizzante quando è solo punitivo (togliendo per esempio i figli e 
collocandoli in istituti).
Per tener conto del significato intensionale metaforico di povertà 
oltre che di quello estensionale, l’osservatore e l’operatore familiare 
devono seguire il “fiuto” più che le statistiche e le tassonomie (Belli­
no, 1988, pp. 234 sgg.). Solo il faccia a faccia consente di verificare 
se e come ciascuno affronta e reagisce alle situazioni di disagio. Il ri­
schio può annidarsi anche laddove sembra da escludere qualunque 
condizione di fragilità familiare. Viceversa, le più patenti condizioni 
di disagio possono convivere con un buon clima di vita della coppia. 
Infatti, non è raro constatare con sorpresa che condizioni di parten­
za sfavorevoli costituiscano proprio la molla e la pedana di lancio 
per mettere in atto risorse alternative. Il popolo, nell’antico adagio 
"due cuori e una capanna”, esprime la convinzione che l'amore può 
trasformare anche le condizioni più sfavorevoli. Così è soprattutto 
se intervengono fattori di compensazione, quali l’ottimismo del ca­
rattere, l'attitudine alla comprensione e alla solidarietà e quelle qua­
lità umane e cristiane che fanno sì che uno dei due o entrambi si fac­
ciano rigeneratori di unità tutte le volte che essa si incrina.
2.5 
Povertà e disagio
L'incidenza della povertà sull'unità delle famiglie è ancora da calco­
lare, ma certamente la crisi economica non favorisce un buon livello 
di relazioni intraconiugali, specie in quanti non sono abituati a un 
ritmo di vita austero e finiscono con l’attribuire al legame familiare 
in sé la causa dello scadimento della qualità della vita. La paura di 
non poter essere all’altezza del livello di vita desiderato induce in 
molti casi i fidanzati a rimandare o addirittura a rinunciare a spo­
sarsi, anche se si tratta semplicemente di impossibilità di completa­
re il mobilio della casa.
Non è possibile stabilire definitivamente quali sono le famiglie 
povere in una determinata società, perché il termine povero viene 
adoperato con accezioni diverse e perché il suo confine continua a 
40

---

La famiglia fragile
spostarsi verso l’alto (in Occidente si considera povero anche chi 
non riesce a tener dietro alla moda) e perché un sistema fiscale ina­
deguato non tiene sufficientemente conto della realtà familiare del 
singolo lavoratore.
In un determinato Paese, per individuare la soglia che distingue i 
cittadini poveri da quelli che non lo sono, si ricorre all'Intemational 
standard of poverty line, che considera povera una famiglia di due 
persone il cui reddito è inferiore o uguale al reddito pro capite del 
Paese (la somma mensile corrispondente definisce la soglia di po­
vertà ed equivale a 100). Si può considerare povera per convenzione 
anche una famiglia di due persone che ha una spesa media mensile 
per consumi non superiore alla metà della spesa media pro capite. 
Secondo la Commissione d’indagine sulla Povertà e l’Emarginazio- 
ne del Dipartimento Affari Sociali della Presidenza del Consiglio dei 
Ministri, si parla di povertà estrema se il potere di spesa scende al 
40% rispetto a quello medio e di disagio economico se questo potere 
è del 60%, ma occorre tenere presente il numero dei componenti la 
famiglia (Pieretti, 1991).
Sono impressionanti le cifre rese note durante la Conferenza In­
temazionale per la Nutrizione 1993 (Eao e Who), con rappresentan­
ti di oltre 160 Paesi, di varie organizzazioni dell'Onu, governative e 
non: 780 milioni di persone rischiano oggi di morire di fame, 2 mi­
liardi soffrono di malnutrizione e carenza di elementi indispensabili 
all’organismo in generale (nelle donne incinte, la carenza di vitami­
na A e di iodio provoca ritardi mentali e cecità dei figli). È acciarato 
che non si tratta di carenza di produzione di cibo da parte del piane­
ta terra, ma di cattiva distribuzione (Sarpellon, 1988; Sarpellon e De 
Marchi, 1984).
Per quel che riguarda l’Europa, facciamo riferimento ai dati Eu­
rostat 1985 (tab. 2.1).
La citata Conferenza per la Nutrizione ha proposto un piano che 
prevede:
- l'abolizione delle morti per fame (ma evidentemente la scaden­
za entro il 1994-95 peccava di ottimismo);
- la riduzione alla metà dei casi di malnutrizione entro il Duemila 
e, conseguentemente, la riduzione alla metà dei bambini portatori di 
gravi menomazioni.
41

---

Capitolo secondo
Famiglie 
Persone
Tabella 2.1 - Linee di povertà del 50% della spesa media pro capite nazionale.
Belgio
5,2
5,9
Danimarca
8,0
8,0
Germania Occ.
9,2
9,9
Grecia
17,4
18,4
Spagna
17,8
18,9
Francia
14,8
15,7
Irlanda
17,4
19,5
Italia
14,7
15,5
Olanda
7,9
11,4
Portogallo
31,7
32,7
Gran Bretagna
18,9
18,2
Europa
14,4
15,4
Fonte: Eurostat, 1985, inAa.Vv., 1992, p. 51.
Tali obiettivi suonano volontaristici e ingenui, ma non sarebbero 
impossibili se organizzazione e informazione operassero per una ef­
fettiva prevenzione, soprattutto per le categorie a rischio (anziani, 
bambini, donne in gravidanza e allattamento). Nella stessa occasio­
ne, l’assemblea dei delegati ha anche approvato il principio della le­
gittimità dell’ingerenza internazionale in situazioni di emergenza, 
anche senza un preciso invito da parte di coloro che detengono il po­
tere nei Paesi interessati. Incoraggiare organismi intemazionali di 
coordinamento significa evitare che i mille rivoli dell’assistenza va­
dano dispersi o siano scarsamente accessibili. Perciò è stata propo­
sta una nuova istituzione intemazionale da affiancare al Fondo Mo­
netario, alla Banca mondiale e al Gatt, con il compito di essere un'a­
genzia per gli aiuti umanitari, facendo sì che le leggi dell’economia e 
le complesse teorie sullo sviluppo non siano fini a se stesse, ma arri­
vino a destinazione e rendano la vita più vivibile (Mejia, 1993, p. 7).
In Italia si calcola che i poveri siano 10/100, ossia che il 10% delle 
famiglie viva sotto la soglia della povertà. I dati Istat hanno mostrato 
che è cresciuto il reddito pro capite, ma anche che circa il 17% delle 
famiglie italiane ne ha uno inferiore a un milione di lire al mese. Se 
si aggiungono alle famiglie in condizioni di povertà o povertà estre­
ma quelle in condizione di quasi povertà, si arriva al 19%. Si tratta 
prevalentemente di anziani soli o in coppia, con basse pensioni (un 
quarto dei poveri); vi sono anche famiglie con un solo reddito e per­
42

---

La famiglia fragile
sone in grado di lavorare, ma disoccupate e perciò tendenzialmente 
emarginate, sul piano economico e sociale. Il lavoro infatti genera 
rapporti di solidarietà e amicizia e assicura uno status di raggiunta 
integrazione.
Il 26° rapporto Censis 1992 rilevava i seguenti indici di povertà: il 
4,1% della popolazione italiana in povertà estrema, il 6% in stato di 
povertà, il 20,1% in condizione di disagio. Il benessere dunque si re­
stringe a un 8,6% circa; il benessere elevato al 4,6%, la ricchezza 
all’1,5%. La maggior parte dei poveri si trova al Sud (2/3). È noto in­
fatti che, pur elevandosi il benessere generale, la forbice Nord/Sud 
nel nostro Paese e nel mondo cresce: i ricchi sono sempre più ricchi 
e i poveri più poveri.
Al Sud sono da considerare moltiplicatori di povertà la famiglia 
numerosa, la disoccupazione (doppia rispetto al Nord: sta raggiun­
gendo il 30%; doppia in generale rispetto ai maschi: oltre il 16%), l’a­
nalfabetismo e l'abbandono scolastico (nei centri con più di 50.000 
abitanti esso raggiunge la media del 27%; in generale nelle scuole 
superiori ogni anno 225.000 abbandoni). A ciò si aggiunge lo svan­
taggio della rottura delle strutture di solidarietà familiare, anche per 
i fenomeni dell’emigrazione di andata e di ritorno e degli sposta­
menti dalla campagna alla città, che hanno creato fasce di emargi­
nazione e di sottoproletariato urbano.
I riflessi della disoccupazione sulle famiglie sono deleteri. Gruppi 
sociali e zone geografiche marginali restano penalizzati quanto a 
crescita socioeconomica per la pressione inflazionistica e il conse­
guente costo crescente della vita, per il non inserimento nel sistema 
produttivo, il declino di settori che di colpo perdono di produttività, 
l’incapacità a risolvere il problema della disoccupazione e dell’occu­
pazione precaria e sottoqualificata. Il tasso di disoccupazione conti­
nua a crescere: nel 1992 era salito all’ 11 % rispetto al 10,6% del 1991 ; 
nel 1995 c’è stato un forte incremento: dal 11,3 % (1994) al 12% (Pu­
gliese, 1993; Istat, 1996).
Di fatto, nonostante l'aumento del benessere e dunque del livello 
di vita medio, nonostante la raggiunta uguaglianza formale dei dirit­
ti, non si è ancora riusciti a distribuire in maniera equa la ricchezza 
e continuano a prodursi sacche di marginalità anche nelle società 
avanzate (non meno sofferenti delle prime società industriali), in 
correlazione con il numero dei membri di una famiglia e il numero 
dei percettori di reddito (tab. 2.2). Ciò si collega alla pressione fiscale
43

---

Capitolo secondo
Tabella 2.2 - Famiglie e persone in condizione di povertà, per regione (1988)
Regioni
Piemonte
12,7
Valle d'Aosta
13,2
Lombardia
7,1
Liguria
7,5
Veneto
11,3
Trentino Alto Adige
6,6
Friuli-Venezia Giulia
6,9
Emilia-Romagna
8,2
Totale Nord
9,2
Toscana
8,5
Umbria
20,6
Marche
7,6
Lazio
8,0
Totale centro
11,2
Abruzzi
16,0
Molise
24,9
Campania
24,9
Puglia
28,1
Basilicata
31,4
Calabria
35,6
Sicilia
27,5
Sardegna
17,7
Totate Sud
25,7
Totale Italia
15,4
Fonte: Elaborazione su dati Istat, Aa.Vv., 1992, p. 32.
da parte dello Stato, che sembra rendere più onerosa la vita delle 
coppie, specie quelle più generose che accolgono figli numerosi, 
eventuali figli in adozione o affido, anziani e handicappati. Si realiz­
za così un’indiretta “punizione” di chi vive la solidarietà nel micro- 
sociale, a vantaggio delle macroistituzioni pubbliche, in cui la soli­
darietà è più organizzata e più burocratizzata, nell'impossibilità di 
ricreare un ambiente umano "caldo”.
Poiché lo stato di bisogno è un elemento fortemente condizio­
nante la fragilità delle famiglie, una sana politica per la famiglia è 
sollecitata a un ripensamento del sistema a partire dai poveri nel 
contesto delle loro famiglie, per poterlo continuamente ricentrare a 
misura di una democrazia sostanziale. Non è a caso che la presenza 
44

---

La famiglia fragile
dei poveri, denunciando una antropologia ridotta, rischia di produr­
re lo sfaldamento della democrazia, di cui è la spada di Damocle (Fa­
rina 1993, pp. 233-68).
Non è tuttavia corretto pensare alle coppie più povere solo come 
oggetto di assistenza, poiché esse sono anche una possibile fonte di 
risorse alternative di solidarietà per tutti. Infatti, tra gli obiettivi 
principali di una società ce non solo il compito di rimuovere le con­
dizioni di povertà che influiscono negativamente sulla convivenza 
familiare, ma anche di individuare le risorse alternative di cui esse 
dispongono, spesso a loro insaputa, e valorizzarle: affettività, tempo, 
eventuali competenze, cura (si pensi alle "madri di giorno"). Molto 
spesso basta mettere in comunicazione i bisogni perché si attivino 
processi di appagamento vicendevole e creativo e le coppie in diffi­
coltà riescano non solo a risolvere i loro problemi di sussistenza, ma 
anche a trasformarsi in centri di produzione di beni e servizi a van­
taggio della collettività.
2.6 
Le tentazioni della violenza
Le famiglie il cui linguaggio abituale per risolvere i conflitti tende a 
divenire aggressivo sono da considerare focolai attivi di disagio e di 
devianza sociale, con possibili effetti negativi a cascata sulla società 
circostante. I soggetti più esposti sono quelli più deboli: donne, 
bambini, handicappati, anziani (gli studi sui minori e sulle donne 
sono in questo campo all'avanguardia).
La violenza domestica non riguarda solo una specifica classe so­
ciale, un’area geografica, un tipo umano specifico, ma attraversa le 
differenze individuali, sociali e di cultura ("Concilium", 2, 1994). In­
fatti la famiglia in cui si consuma la violenza pare non essere tanto 
quella inserita nella classica tassonomia delle famiglie "povere” (po­
vertà materialistiche o postmaterialistiche, tossicodipendenti, al- 
cooliste, devianti nei modi più vari), ma quella normale, in cui vivo­
no prevalentemente una casalinga, due o più figli tra i 25 e i 40 anni, 
il padre/marito che nell'81,1% dei casi non fuma, non beve, non si 
droga e solo nell'l 1,7% fa uso non regolare di alcoolici.
La tendenza a un comportamento violento si manifesta molto 
prima del matrimonio, nei rapporti male impostati tra uomo e don­
na. Secondo gli studi dell’Onu, effettuati in tre Paesi industrializzati 
(Stati Uniti, Canada, Gran Bretagna), una donna su sei è vittima di 
45

---

Capitolo secondo
uno stupro nel corso della sua vita e un terzo denuncia vari abusi 
sessuali subiti nell’infanzia o nell'adolescenza. Ricerche effettuate in 
Canada, Nuova Zelanda, Gran Bretagna e Stati Uniti attestano che 
una donna su sei è vittima di uno stupro. In Germania 4 milioni di 
donne all’anno subiscono violenze in casa.
Particolare oggetto di violenza sono le donne le cui famiglie ven­
gono smembrate, come le profughe o rifugiate a causa dei conflitti o 
immigrate solitarie, come nel caso delle domestiche filippine, per 
non parlare degli stupri etnici che costituiscono la forma brutale 
dell’antifamiglia, ossia dell’attacco diretto al legame umano tra uo­
mo e donna. Per non parlare di quella politica statalista che favori­
sce la violenza di chi impedisce alle bambine di nascere, selezionan­
dole prima della nascita grazie all’indagine radiologica, come acca­
de specialmente in Cina dove, essendovi una fortissima pressione a 
generare un solo figlio, i genitori preferiscono avere un maschio e li­
berarsi della femmina.
Infine, nei luoghi di lavoro, le molestie mettono in questione non 
soltanto la sessualità ma anche i rapporti di potere, con effetti dele­
teri sulle relazioni coniugali più fragili. Le sempre più frequenti de­
nunzie in questo campo hanno indotto l'Unione Europea ad adotta­
re un «codice di comportamento per la protezione della dignità della 
donna e dell'uomo sul luogo di lavoro».
Il fatto che forme diversificate di violenza si scatenino in tutti gli 
ambienti sociali e non solo in quelli a rischio non cessa di sorpren­
dere l'osservatore sociale che ne riscontra la crescita e constata con 
amarezza che la famiglia, nido della vita intima, si tramuta troppo 
spesso, purtroppo, nel suo contrario: «groviglio di vipere», come ben 
titolava Mauriac. Ciò che dovrebbe difendere la persona dal freddo 
burocratico dei sistemi, dalla violenza del mondo del lavoro, della 
politica, della sanità, si presenta come ciò da cui ci si deve difendere 
(come nel film A letto col nemico), da cui la persona fugge rifugian­
dosi in fabbrica, a scuola o in parrocchia.
I dati del Telefono rosa sulla violenza alle donne continuano a es­
sere allarmanti. Un’indagine svolta a Torino nel secondo semestre 
1995, con 348 questionari utili, attesta che i maggiori rischi le donne 
li corrono non per strada o nei luoghi malfamati, ma quando il mari- 
to/compagno torna dal lavoro o quando, al termine di una faticosa 
giornata di lavoro, esse rientrano nelle "rassicuranti" mura domesti­
che. Il 68% dei violentatori è infatti il coniuge, il 9% il convivente, il 
46

---

La famiglia fragile
5% il padre, il 2% il fidanzato. Telefono rosa non ha dubbi (ma certa­
mente sui numeri bisognerebbe andare cauti): già nel 1993 aveva 
contattato 12.000 nuclei familiari e concluso che 1'88,7% delle de- 
nuncie delle donne si riferisce appunto a violenze familiari e coniu­
gali (Grauso, 1995; vedi anche «Corriere della Sera», 13 giugno 
1993, p. 15). Il Tribunale 8 Marzo sostiene di aver raccolto nell’ulti­
mo anno almeno 8.000 denunzie (l’aumento di denunzie di violenza 
carnale, pari all’8,9%, è confermato da fonte Istat 1996). I dati parla­
no di un 38% di abusi avvenuti a Roma e provincia (il 9,20% violen­
za carnale). Essi si verificano in famiglia per più di tre quarti del nu­
mero complessivo (Cervasio, 1989, p. 3). I legittimi dubbi sulla veri­
dicità dei numeri non ci tranquillizzano: l'osservazione del costume 
e ancor più l’analisi dei testi e delle immagini offerti dai mass-media 
rivelano sconcertanti e diffusi episodi di guerre sommerse in casa.
Il tipo di uomo violento è nel pieno delle sue forze: il 31,4% è tra i 
35 e i 44 anni; il 26,8% rientra nella fascia tra i 45 e i 54 anni; il 18% è 
tra 25 e 34; il 15,5% comprende gli anziani tra i 55 e i 64 anni. La 
professione prevalente, per il 23,3%, è l’impiegato. Il 17,5% è costi­
tuito da operai, 1'11,4% da commercianti. Sono solo il 10,5% i liberi 
professionisti, mentre tra gli studenti c’è il più alto numero di uomi­
ni che rispettano le donne, con solo 1'1,1% di violenti. Il 68% ha una 
scolarizzazione media, scuola dell’obbligo e maturità (36% licenza 
media e 32,1% diploma). I laureati sono il 10,9%. Coloro che non 
posseggono titolo di studio sono il 3,5%.
Ne scaturisce il profilo ambivalente di un Dr. Jekill-Mr. Hide ap­
parentemente normale e all'occorrenza diabolico. Non è difficile in­
contrarlo al lavoro o al bar, gentile e dai modi cavallereschi con le 
donne. Talvolta forse può lasciare perplesso per il suo modo di fare 
doppio, che rivela una ferita profonda, una frustrazione sanguinante 
trascinata forse dall’infanzia, qualche comportamento imprevisto, 
qualche sorriso in più quando sarebbe opportuno piangere, ma non 
lo si potrebbe considerare pericoloso. Lo temono piuttosto i vicini, 
che egli saluta ogni giorno compostamente in ascensore o per le sca­
le, ma che restano allibiti la sera quando ascoltano il fracasso e le 
grida dal chiuso della sua camera. I vicini rispondono al saluto, ma 
preferirebbero non averlo nel condominio; compatiscono la moglie, 
ma preferirebbero non incontrarla; sanno, ma all’occorrenza alzano 
le spalle e tacciono.
Per la donna, difendersi dalla violenza con i mezzi che la legge 
47

---

Capitolo secondo
mette a disposizione è non solo un elementare diritto umano da far 
rispettare, ma anche un compito etico necessario a frenare e blocca­
re la prepotenza di quei forti che sono tali solo con i deboli, e si ma­
nifestano aH’improwiso pavidi quando incontrano qualcuno più for­
te di loro. Anche questa è educazione alla legalità e alla giustizia, co­
me si è sottolineato a Pechino (Vanzan e Noccelli, 1996).
Il problema della violenza in famiglia diviene ancora più acuto se 
si considera la situazione nei Paesi del Terzo Mondo. In America La­
tina risulta un fenomeno generalizzato: gli omicidi con vittime di 
sesso femminile sono commessi dai mariti in misura che varia dal 
45% al 60%. Circa il 50% di donne ha dichiarato di venire regolar­
mente picchiata con conseguenze fisiche quali: fratture, ustioni, 
ematomi, problemi ginecologici, aborti e persino invalidità perma­
nente e morte. Le conseguenze psicologiche vanno dalla depressione 
all’ansietà, allo stress, all’abuso di sostanze tossiche, alla frigidità, al­
la bassa autostima e al suicidio.
Se i dati fomiti dalle Nazioni Unite sulla violenza in casa indica­
no che per lo meno una donna ogni 10 nel mondo è stata aggredita 
dal coniuge, in America Latina la media è di 5 su 10. Indagini realiz­
zate sui singoli Paesi mostrano che nell’Ecuador il 60% delle donne 
viene picchiata dai compagni/mariti. In Colombia il 20% ammette di 
aver sofferto abusi fisici, il 33% pressioni psicologiche e il 10% viola­
zioni da parte del marito. Nel Cile due donne su tre dichiarano di es­
sere state vittime della violenza in casa (26% violenza fisica e il 33% 
psicologica). Sono dati che risultano da diverse ricerche nazionali 
riunite nel documento Violéncia de genero: un problema de deireilos 
humanos, della Commissione Economica delle Nazioni Unite per 
l’America Latina e Caribe (Cepal) divulgato a Santiago del Cile.
Tra i provvedimenti che i governi stanno prendendo per migliora­
re la situazione c’è la creazione di Centri speciali del Commissariato 
di Polizia per le donne, la costruzione di case di accoglienza per le 
donne picchiate, la revisione della legislazione al riguardo. Più in ge­
nerale occorre potenziare il rispetto della donna e dei suoi diritti, 
promuovendo una reale uguaglianza, ivi compreso il lavoro, l’acces­
so ai processi decisionali, la riduzione delle disuguaglianze cultura­
li, economiche e sociali (vedi «Jomal do Brasil», 26 settembre 1994).
Ma la prevenzione è soprattutto educazione, che comincia dal­
l’infanzia e non esclude una seria informazione: sapere che la violen­
za si scatena frequentemente, anche tra giovani coppie di media cul­
48

---

La famiglia fragile
tura, aiuta le ragazze a stare all'erta, a mettere puntelli adeguati a di­
fesa della propria dignità, a saper gestire affettività e prudenza, spe­
cie in periodi non sospetti come quello del fidanzamento, quando il 
sapiente discernimento e il dialogo approfondito sui modelli di vita 
aiuterebbero la coppia a costruire un futuro di pace, radicato sul ri­
spetto dell’uguaglianza e delle differenze, più che sulle sollecitazioni 
sessuali su cui insistono i mass-media. Se questo lavoro di scavo e di 
confronto serio non viene fatto in tempo; se donne continuano a cre­
dere che comunque è meglio sposarsi che restare sole, chi potrà poi 
difenderle dalle carezze dei pugni di ferro? Perciò occorre soprattut­
to puntare sulla formazione delle bambine e delle ragazze al rispetto 
della propria dignità, alla capacità di saper stare da sole, se occorre, 
pur di non sposare ad ogni costo un uomo che non dà garanzie (ma è 
lo stesso per i ragazzi).
Quasi sempre la coppia violenta al suo interno lo è anche con i fi­
gli, in un circuito peggiorativo in cui un aspetto acuisce l’altro. La 
violenza sui minori, esercitata da entrambi i genitori o da uno dei 
due, è anzi ancor più frequente giacché è più facile che i coniugi sca­
tenino sui minori quell'istinto aggressivo che non osano riversare 
sull’altro. Anche in questo campo sembra ormai accertato l’aumento 
della violenza, sia intra che extrafamiliare, benché la legislazione si 
sia affinata e sia passato il tempo in cui, per salvare una bambina 
dalle percosse dei genitori, si doveva ricorrere alla legge sulla prote­
zione degli animali (Labos, 1988; Covini e Leccese, 1989).
Di fronte a questo fenomeno, nel gennaio 1986, il Parlamento Eu­
ropeo ha invitato gli Stati membri a prevedere, per coloro che si oc­
cupano di minori, una formazione di base obbligatoria e a protegge­
re chi denuncia e testimonia casi di violenza. La Commissione "Di­
ritto alla protezione” del Consiglio nazionale dei Minori ha formula­
to in proposito proposte specifiche di tutela.
Per quel che riguarda i maltrattamenti, la sindrome medica è sta­
ta studiata dal pediatra Kempe nel 1962, ma resta da misurare la fre­
quenza dei casi e i livelli dei maltrattamenti. Secondo il senatore 
Christopher Dodd (della relativa Commissione parlamentare), in 
USA "ogni due minuti un bambino americano viene maltrattato o 
stuprato”. In Francia un bambino ogni 150 sino a sei anni è vittima 
di maltrattamenti in famiglia («Le Monde»), In Germania 1000 
bambini ogni anno muoiono per violenza, mentre in Gran Bretagna 
sarebbero 750 (Palomba, 1989; Aa.Vv., 1992).
49

---

Capitolo secondo
L'opinione pubblica viene scossa dalle informazioni sulla violen­
za sessuale consumata sui bimbi anche dentro le mura domestiche, 
fenomeno che non connota solo le fasce più povere, ma persone al di 
sopra di ogni sospetto, soggiogate dalla "fantasia erotica” nutrita da 
un clima di esasperata sessualità e pornografìa. Non poche devianze 
adolescenziali sono legate ad abusi sessuali su minori messi così sul­
la via della prostituzione e nella criminalità. Le grandi città sono an­
che le capitali di violenze sessuali e sevizie sofferte in silenzio e solo 
raramente denunciate, specie da minori. Gli stupri sommersi sem­
brano essere numerosi, se è vero che i dati ufficiali sono solo la pun­
ta dell’iceberg.
La ricerca elaborata dal Laboratorio per le politiche sociali La- 
bos, su incarico del Ministero di Grazia e Giustizia e condotta su 
analisi di fascicoli giudiziari, statistiche Istat, interviste a genitori e 
“testimoni privilegiati”, attesta che la frequenza degli atti di violenza 
sui figli aumenta con il crescere dell'età delle vittime (su 948 casi 
considerati, 305 riguardano minori al di sotto dei 10 anni e 625 ado­
lescenti tra gli 11 e i 17 anni). Prevalentemente colpite sono le fem­
mine per la violenza sessuale, mentre i maschi subiscono per lo più 
abusi di mezzi di correzione, percosse, lesioni colpose. La violenza 
fisica è esercitata soprattutto dai genitori, quella sessuale nel 20,1% 
dei casi, dai genitori, nell'11,8% dai conviventi e nel 12,4% da estra­
nei. La ricerca prende in considerazione anche le aree geografiche: 
ad Aosta i genitori sono i più indiziati rispetto alla media per i casi di 
violenza fisica, trascuratezza e abuso psicologico, mentre lo sono 
meno per abuso sessuale. A Roma quest’ultima viene attribuita ai 
genitori nel 31,4% dei casi, ad altri parenti nel 23,8% e a estranei nel 
18,5%. A Napoli la percentuale di abusi dentro la famiglia sale al 
50%, in misura pari tra genitori e altri parenti ("Esperienze di Giu­
stizia minorile”, 3-4, 1991).
La triste consuetudine dei genitori ad abusare della loro forza la­
scia tracce indelebili, quelle che Mounier chiamava le stigmate che 
ciascuno eredita dalla propria infanzia e che decidono dei futuri cit­
tadini, condizionandone irrimediabilmente lo sviluppo. Curare quel­
le piaghe è molto difficile e talvolta impossibile, quando l’educazione 
non è stata in grado di formare un io sicuro, degno di rispetto e capa­
ce di amare, rifiutando la tentazione della sopraffazione. Questa in­
teriore pace con se stessi viene trasmessa ai bambini da una coppia 
unita, che insegna l’arte di un amore tollerante dei limiti, paziente
50

---

La famiglia fragile
dei tempi e dei ritmi di vita dell’altro, orientato a realizzare momen­
to per momento il più alto tasso di reciprocità possibile.
2.7 
Identità in discussione
Nella coppia l’impegno di ciascuno verso l’altro esige che l’amore sia 
sostenuto da una buona disposizione interiore a conoscere e rispet­
tare l’altro sesso. Il rispetto infatti si radica nella stima dell’identità 
dell’altro come persona sessuata e dotata di un caratterg specifico.
Il mutamento disordinato e disorientante delle identità maschili 
e femminili, con il conseguente terremoto nella dinamica relaziona­
le di coppia, costituisce una variabile centrale della fragilità matri­
moniale, troppo spesso sottovalutata.
Di crisi dell’identità femminile si è molto parlato, in correlazione 
con alcuni fattori oggettivi ed eterogenei come la crescente scolariz­
zazione e il prolungamento della scuola dell’obbligo, la maggiore li­
bertà di scelta nel matrimonio, la diminuzione della mortalità infan­
tile, il controllo della fecondità, il prolungamento della vita media, il 
diritto di voto, lo sviluppo dell'associazionismo femminile, il lavoro 
extradomestico. Crisi della madre che non vuole più figli o che vuole 
retravailler, crisi della moglie frigida e di quella insoddisfatta, crisi 
della lavoratrice che vuole "tornare a casa”, schizofrenia della "dop­
pia presenza”, coscienza del limite, visibilità e invisibilità, sono tutti 
temi che attestano il mutamento rivoluzionario verificatosi nell’i­
dentità femminile, sia pur con ritmi e tempi diversi nelle differenti 
regioni della terra (Di Nicola, 1988, 1994a).
Negli ultimi decenni la cultura femminista si è sviluppata ben ol­
tre le rivendicazioni della semplice parità giuridica, per approfondi­
re il senso dell'uguaglianza, della differenza, della reciprocità. Ciò 
rende meno scontata la ricerca di identità da parte di ogni donna, di 
fronte a se stessa e nella sua relazione con l'uomo, sicché essa è spin­
ta continuamente a rinegoziarsi, alla ricerca di nuovi parametri di 
comunicazione capaci di sostenere l'unità di coppia nonostante e ol­
tre il sopraggiungere di esigenze e condizioni di vita differenti. L’am­
biente sembra giocare contro, sia per l’esaltazione di comportamen­
ti disordinati presentati come ottimali, sia perché la cultura domi­
nante e le istituzioni prendono in considerazione separatamente i 
singoli nei loro percorsi di vita, donna e uomo, finendo con l’accen­
tuare la fragilità del legame di coppia.
5/

---

Capitolo secondo
Rispetto all’abbondanza della pubblicistica sull'identità femmini­
le, quella maschile viene poco studiata, forse per pudore di fronte a 
quella sorta di sbandamento o di silenzioso sconcerto cui ha dato 
luogo il femminismo, con le sue rapide e magmatiche trasformazio­
ni nel mondo familiare e pubblico. È inevitabile chiedersi quanta 
parte ha nel fallimento della vita di coppia la presenza di identità 
maschili costruite su stereotipi di genere, con conseguenti persona­
lità disturbate (orgoglio della virilità, atteggiamenti di possesso e di 
difesa, aggressività, impotenza, indifferenza). Come sta mutando il 
modello di maschilità in risposta all’emergere della coscienza fem­
minile della differenza? Si sta forse passando da un’identità maschi­
le forte a una debole? Come evitare che l’identità dell’uomo e della 
donna si definiscano in modo gerarchico?
Ora simili domande cominciano a porsi con più franchezza, libe­
ri da nostalgie del passato e dal timore di incappare nuovamente in 
modelli prevaricanti e lesivi delle identità femminile e maschile (in 
rapporto alla coppia, alla vita sociale e politica, al simbolico-sacra- 
le). Tuttavia sugli uomini non sappiamo molto di più dell’osservazio­
ne giornalistica: maggiore corresponsabilità nella gestione della fa­
miglia, dalla cura dei figli ai lavori domestici (Pechino 95 ha confer­
mato quanto già denunciato nel Rapporto a Nairobi 1985, dove l'Ita­
lia veniva citata per due record negativi, di cui l'uno riguardava la 
scarsa presenza nel mondo del giornalismo e l'altro il fatto che 1’85% 
delle donne che lavorano sono sposate a uomini che non si occupa­
no affatto della casa: Di Nicola 1986), recupero del valore umano e 
affettivo della procreazione (dal padre padrone al padre amico), te­
stimoniato dalle produzioni letterarie, cinematografiche e dagli spot 
pubblicitari; esigenza di un lavoro soddisfacente, al di là del carrieri­
smo e dell’assorbimento totale del tempo umano nel tempo lavoro 
(Aa.Vv., 1983).
I pochi studi di cui disponiamo attestano il mutamento dei valo­
ri, la caduta degli ideali politici forti e delle appartenenze ideologi­
che, nonché la saldezza dei valori affettivi e amicali, la fiducia nella 
famiglia, considerata anche dagli uomini un valore primario, da 
conquistare, difendere e privilegiare rispetto al partito e al lavoro 
(Unicef, 1994; Garelli, 1984). In ogni caso, sembra crescere per i ra­
gazzi la difficoltà di sviluppare un'identità soddisfacente, specie nel­
la fase adolescenziale, a causa della pesantezza degli stereotipi della 
maschilità egemone che influenzano il processo di socializzazione 
52

---

La famiglia fragile
ma poi creano non poche difficoltà nei rapporti con le ragazze. Ciò 
conferma che anche gli uomini stanno vivendo la loro crisi, del resto 
inevitabile, data la reciprocità di prospettive. Non è facile mantenere 
la giusta distanza sia dalla debolezza di un'identità maschile priva di 
autostima, che dalla ricaduta nella mentalità sessista e maschilista, 
tanto più deplorevole dopo la crisi destabilizzante della cultura an- 
drocentrica e l'avvento del femminismo.
Le considerazioni sulle trasformazioni in atto rendono necessa­
rio un periodo di ripensamento, in attesa di delineare in modo non 
scontato le identità maschili e femminili senza rischiare i biasimati 
regressi e senza dover rinunciare alla possibilità di una coesistenza 
armonica e arricchente tra l'uomo e la donna nel matrimonio. Cia­
scuno dei due, se gode di un'identità serenamente sicura di sé e pro­
tesa verso l’altro, considera la differenza come ragione di reciproca 
fecondità e l'uguaglianza come possibilità ed eticità del riconosci­
mento, senza che luna dimensione abbia il sopravvento sull'altra. 
Nessuno dei due si barrica dietro identificazioni aprioristiche tra ge­
nere e sesso, ma neanche sarebbe corretto scindere gli aspetti fisiolo­
gici da quelli psicologici, giacché ogni persona - per la sua caratteri­
stica di poter trascendere il suo essere - costruisce la propria iden­
tità a partire dai dati di cui dispone, ma senza fermarsi ad essi. Nel 
riconoscimento reciproco, l'uomo e la donna si accolgono come 
ospiti sempre nuovi e diventano capaci di rinegoziare la propria im­
magine di sé (persona da prosopon = maschera), senza affidarsi alle 
definizioni astratte, legate ai confini della specificità.
In generale, oggi le identità maschili e femminili sembrano più 
soddisfatte se sviluppano dimensioni femminili e maschili; sono 
dunque indipendenti e assertive e anche tenere e sensibili, in un 
equilibrio precario, di volta in volta ricreato, capace di stabilire rela­
zioni positive con entrambe le modalità, superando un concetto di 
subordinazione-identificazione tra identità e sessualità (Erikson, 
1976; Stevani, 1987). La tendenza a essere “persone complete”, men­
tre consente alle donne di vivere la dimensione familiare in rapporto 
di continuità con i vari livelli di partecipazione nel sociale e nel poli­
tico, diffonde nel mondo pubblico "maschile” prima ufficialmente 
impermeabile ai valori "privati” le ragioni della femminilità, dell’e­
spressività e della relazionalità.
Ciò che sembra positivo, infatti, non è tanto l’inversione dei ruoli 
(donne che si trasformano in uomini e uomini che si trasformano in 
53

---

Capitolo secondo
donne), quanto la conquistata libertà di infrangere le barriere e po­
ter fare, all’uopo, le stesse cose in modo diverso, con sensibilità e sti­
le propri. Ciascuno opta per una particolare integrazione tra ma­
schile e femminile, sulla scia di situazioni oggettive diverse e di per­
sonali selezioni (Badinter, 1986, pp. 301 sgg.) senza con ciò cadere 
nell’esaltazione della personalità androgina, se con questa si intende 
la tendenza ad annullare le peculiarità in un indifferenziato sessua­
le. Non sarebbe auspicabile una società statica e triste, appiattita su 
un modello unico, ma nello stesso tempo «non c'è limite infrangibile 
entro il maschile e il femminile», se non per rapporto al materiale 
genetico ereditario (Baulieu e Haour, 1968, p. 146).
L'uomo che recupera dentro di sé le dimensioni femminili acqui­
sta dolcezza, ma non diventa con ciò debole; la donna che recupera 
i tratti della maschilità acquista forza, ma non diventa con ciò ag­
gressiva. In altri termini, ciascuno, nella conquistata apertura delle 
frontiere, può modellare le doti di natura, il carattere, le scelte idea­
li e personali creando liberamente i tratti unici della sua persona. 
Unicità, flessibilità, relazionalità, dinamicità sono le quattro parole 
chiave di un'identità interpretata secondo una concezione persona- 
lista (Danese, 1984).
La libertà nell’assunzione di ruoli e modelli rende capaci di assu­
mere una pluralità di ego, corrispondente alla varietà di gruppi e di 
modelli presenti nella società complessa e policentrica. Occorre 
un’identità capace di integrarsi in ciascun ambiente, evitando gli 
estremi del confondervisi o di cadere nella schizofrenia dei conflitti 
di ruolo.
Il rischio della frantumazione è inevitabile: l’immagine di una 
identità “pendolare” è valida se non cancella la continuità dell’espe­
rienza dell’io (Gallino, 1979; Ricoeur, 1994).
Espressiva è anche l’immagine del patchwork come lavoro arti- 
stico-creativo di ricomposizione dell’io a partire da pezzi di stoffa 
differenti, cuciti insieme da un’intenzionalità fino a formare un nuo­
vo oggetto. Tuttavia, la ricerca di identità suonerebbe egocentrata e 
artificiale se puntasse su una costruzione articolata e pilotata dall'io 
che sfugge alla dinamica relazionale, al confronto col tu del ricono­
scimento reciproco, quello appunto che nel matrimonio costringe a 
uscire da sé, a decomporsi e ricomporsi nella tensione a realizzare 
sintonie sempre più soddisfacenti. Sarebbe del resto difficile la co­
municazione - e tanto più la comunione - tra due identità già defini­
54

---

La famiglia fragile
te, tra due proprietari di sé. Di qui la diffidenza verso le identità defi­
nite e chiuse, che finiscono col giocare contro la dinamica relaziona­
le della coppia (Giorio, 1987, pp. 6-7; Danese, 1992).
Occorre che la ricerca dell’identità non soffochi quella della reci­
procità, costruita giornalmente nei rapporti io-tu, quando ciascuno, 
nella molteplicità di alternative, costruisce piccoli mondi di comuni­
cazione, riuscendo a percepire la differenza dell’altro e a porsi in sin­
tonia con lui, raccogliendo le fila di un sempre rinnovato confronto 
interattivo. Le identità flessibili non si identificano con quelle deboli 
(meglio comunque di quelle "forti” senz’altro poco dialogiche), se al­
ludono alla capacità di lasciare spazi aperti all'imprevisto delle si­
tuazioni e dei tu, alla discontinuità, a quella parola in più, che può 
sempre essere detta - senza essere stata prevista - da ogni donna e 
da ogni uomo.
L’assenza di regole universali nella dinamica relazionale può ge­
nerare malessere, insicurezza, disagio ma anche favorire scelte più 
mature, corredate dalle esperienze fatte, calibrate sul tu. Il lavorio 
nascosto che ciascuno è chiamato a fare passa per l’attenzione alla 
vita quotidiana, ai significati dell’agire, alla qualità della vita, del la­
voro, delle amicizie, del tempo libero, alla capacità di vivificare la fe- 
rialità. Solo dopo un tale previo lavoro di rinegoziazione tra l’io e il 
tu, anche circa il femminile e il maschile, in una disposizione insie­
me aperta, critica e dialogale, sarà possibile un'interpretazione della 
realtà a due voci, quelle che costituiscono l'umanità come uomo e 
donna.
2.8 
Dal conflitto alla reciprocità
È dunque la dinamica della reciprocità che delinea il nuovo modello 
di rapporto uomo-donna, nell’attenzione a costruire un rapporto ot­
timale sulla base delle indicazioni che vengono dal volto, dalla do­
manda d’amore e dal linguaggio dell’altro, in un andirivieni di co­
municazioni eticamente orientate. La reciprocità, infatti, sposta la 
questione dell’identità dal diritto, dalla tradizione, dagli imperativi 
della cultura dominante, alla tensione relazionale. Tale comunica­
zione tra uomo e donna nella coppia deve dunque essere orientata 
da una bussola che ne indichi la direzione etica, lasciando alla libera 
scelta di ogni coppia la decisione sui comportamenti concreti e le 
differenti soluzioni ai problemi esistenziali da adottare (se, chi, 
55

---

Capitolo secondo
quando lavorare fuori o dentro casa, a chi attribuire determinati 
ruoli e quando...).
Nelle dinamiche comunicazionali l’uomo e la donna contempo­
ranei restano aperti ai conflitti, alle contraddizioni, ai fallimenti, in 
una dialettica feconda che può arricchirsi delle stesse cadute, se non 
cede alla tentazione di lasciarsene sopraffare e neanche a quella di 
risolverle sbrigativamente, accontentandosi di rifugi posticci in po­
sizioni comode, forse, ma irreali. L'esperienza della complessità aiu­
ta oggi a evitare le soluzioni sbrigative, sapendo restare all’incrocio 
dei contrari che noi stessi abbiamo definito: la femminilità e la ma­
scolinità, l’immanenza e la trascendenza, il collettivo e l'individuale, 
la casalinga e il lavoratore, l’oblazione incondizionata e l'egoismo. 
Questa posizione, non certo comoda, evita ogni riduzione semplifi­
catrice all'uno o all’altro dei termini, ogni fusione nella confusione, 
ogni tentativo di accorpamento e unanimismo, ogni pretesa assolu­
tistica unilaterale.
Si tratta di riconoscere il valore degli antagonismi, dell'opposi­
zione creatrice, senza considerarli come inciampi, come indici di 
cattivo funzionamento da regolarizzare dolcemente (con la persua­
sione), o brutalmente (con la forza), per arrivare all'unità. L’unità 
che ne scaturirà non sarà più l’unità di un’idea, più o meno nobile, la 
difesa di un assoluto, ma si verrà formando col contributo fattivo dei 
due, in un dialogo a più voci (Danese, 1989, pp. 163-171, 1995, pp. 
81-99).
In quest’ottica, ciascuno dei due non si attribuisce un'identità 
senza essersi riconosciuto ed essere stato riconosciuto dall’altro. Se 
l’uno dice dell'altro ciò in cui l'altro non si riconosce, è costretto allo­
ra a modificare, nel rapporto di reciprocità, il tiro delle sue afferma­
zioni, fino a che l’altro si sente a suo agio. Nella reciprocità nessuno 
dei due sessi può dire l'ultima parola sull’altro perché solo insieme 
essi scoprono la loro umanità. Reciprocità significa, infatti, coopera­
zione e quindi prevalenza dell'andirivieni di scambi simbolici sulla 
fissità dogmatica, prevalenza della flessibilità dialogica sulle que­
stioni delle identità e degli specifici.
Il significato di identità infatti dipende dal contesto, dal codice 
che si assume di volta in volta e non da una sorta di metafisica del­
l’essere, o da una ipostatizzazione della relazione. «Identità non pre­
suppone e non denota uno status da analizzare e percorrere nei suoi 
elementi costitutivi, ma connota il codice linguistico in funzione del 
56

---

La famiglia fragile
quale si dà la decodificazione operazionale di un processo di relazio­
ni. Narciso ritrova Narciso?» (Greppi, 1988, p. 145). Del resto, deli­
neare un'identità è in qualche modo de-finire rimandando uno sfon­
do rispetto a cui ha senso ciò che si vuol definire. Il termine differen­
za esprime proprio questo staccarsi da qualcuno da cui si differisce, 
qualcuno che a sua volta rimanda ad altro.
«Chiedere “l’identità di", occultando la logica del costrutto rela­
zionale che dice identità, significa con-fondere i livelli logici, imbri- 
cantisi, e quindi ridurli a uno unico... Se gli elementi della relazione 
sono A e B la domanda che chiede "l’identità di A” non può che avere 
una risposta di relazione di differenza: chiede alla relazione di diffe­
renza di nominare la relazione d’identità... la nozione di differenza 
infatti appartiene a un livello logico che implica come suo elemento 
la nozione di identità... Come potrebbe la differenza nominare l'i­
dentità se non per differenza da sé e quindi dallo stesso percorso di 
differenze? La paradossalità si esplicita in un cammino in-finito. La 
posta in gioco è indecidibile» (Greppi, 1988, p. 152).
2.9 
Quale fedeltà
La fragilità principale delle coppie oggi è riconducibile alla difficoltà 
di far coesistere la molteplicità delle identità con la tenuta della pro­
messa, l’esigenza di felicità senza fine con l’eticità. La durata infatti 
non è più delegata ai genitori, alla famiglia allargata, al villaggio, alle 
istituzioni, ma alla responsabilità dell’amore. Non sarebbe possibile 
parlare di matrimonio senza che la coppia progetti una stabilità ol­
tre il mutamento delle situazioni né lo sarebbe se ci si fermasse all’e­
saltazione neoromantica dell'amore. Ma neanche si accetta di con­
servare un’unione quando si spegne quella fiducia fondamentale, 
quel qualcosa di universale ed eterno che attiene al potere misterio­
so dell’amore di aprire le porte a una vita nuova, quasi una inattesa 
rivelazione di grazia che si rinnova nel corso della vita (Gibran: «mi 
aprì gli occhi con i suoi magici sguardi»; «risvegliò il mio spirito con 
la sua bellezza»; «riempì di segreti e di meraviglie il mio cuore»; per 
il Cantico dei Cantici l'amore fa «ricantare» la creazione).
Oggi il disincanto fa scontrare i giovani con le difficoltà della vita 
molto prima d’un tempo. Nell’inchiesta citata su come gli adolescen­
ti tra i 12 e i 14 anni vedono la famiglia, è risultato che essi, in gran­
de maggioranza, intendono sposarsi solo se un domani incontreran­
57

---

Capitolo secondo
no la persona giusta, mostrando di guardare al matrimonio con 
grande prudenza e di considerarlo valido solo a certe condizioni (si 
pensi a come un tempo le ragazze aspiravano a sposarsi comunque) 
(Di Nicola, 1994b).
Non di rado prevale uno scetticismo utilitarista, che fa preferire 
prospettive di corto raggio, dubitando che sia possibile fare ancora 
della famiglia il luogo privilegiato di una liberazione a due, non lesi­
va né dell’uno né dell’altro. Prevalgono modelli subdolamente di­
struttivi che scoraggiano le giovani coppie, in bilico tra i modelli tra­
dizionali, oggi improponibili, e l’incomunicabilità tipica dei nuovi 
modelli. La labilità dei legami, giocando a favore della moltiplicazio­
ne di rapporti (favoriti dallo sviluppo dei sistemi di comunicazione 
nella società contemporanea) è contro l’approfondimento qualitati­
vo a cui i giovani stessi aspirano.
All’impegno della continuità e della fedeltà si sostituiscono le fa­
cili attrazioni/repulsioni giocate sullo sfondo di un anonimato dai 
volti simili, l’un l’altro indifferenti, una relazione pubblica neutra in 
cui l'altro, vuoto di ogni spessore, non è più ostile o concorrenziale, 
ma indifferente. Tale processo di svuotamento di senso delle relazio­
ni interpersonali è l’esito nichilista della crisi sociale che investe i 
rapporti affettivi, come quelli del mondo del lavoro. Su questo sfon­
do trionfa l’esaltazione delle passioni che costruiscono, decostrui­
scono e ricostruiscono le famiglie togliendo loro quella fondamenta­
le stabilità che ne fa punto di riferimento per i singoli e per le collet­
tività.
Accade così che la perdita di affidabilità, non solo dell'istituto fa­
miglia ma della propria stessa capacità di tenuta, si traduca nel rifiu­
to di un qualsivoglia rapporto stabile. Certa diffusione di modelli 
esalta i single, considerati uomini e donne moderni, capaci di sfuggi­
re alla rete vincolante del matrimonio e di costruirsi un’identità au­
tosufficiente: una forma di protezione dai rischi della relazione, op­
portunamente controllata entro i limiti del revocabile, purgata da 
oneri ritenuti eccessivi. Il vincolo matrimoniale appare un cedimen­
to per debolezza a chi finirà per “incastrarti” per tutta la vita, to­
gliendoti definitivamente la libertà, la possibilità di successo e di 
nuovi amori. È una questione di prestigio saper stare soli, sapersi la­
sciare se un rapporto finisce, senza manifestare troppo la sofferenza 
e senza drammi di gelosia. Saper fare a meno dell’altro è la regola 
58

---

La famiglia fragile
che si affianca a quella di voler vivere con qualcuno e il problema di­
viene quello di dosare autonomia e reciprocità.
È certo che le ragazze, anche quando non sanno niente di femmi­
nismo e non intendono occuparsene, non accettano più di vivere la 
relazione di coppia e la famiglia secondo i canoni della disugua­
glianza ereditati dalla tradizione. Tipico è anche il fatto che sono le 
donne a domandare più frequentemente il divorzio, perché risento­
no maggiormente dei disagi della vita di coppia.
Ma più in generale il problema riguarda entrambi: il fidanzato e 
la fidanzata prima, il marito e la moglie poi, vogliono essere anzitut­
to i migliori amici, perché il rapporto regga l’usura del tempo voglio­
no stabilire un patto di spontanea e gioiosa solidarietà a tutto cam­
po, nel lavoro, nell’impegno sociale, nel pensiero, nella cura dei figli. 
Infatti l’amicizia esige anche comunanza di ideali (sociali, politici, 
religiosi), nei quali i due possano riconoscersi, come singoli e come 
coppia, e alla luce dei quali essi possano ritrovare la forza e la gioia 
di superare le inevitabili difficoltà. Mirare a obiettivi condivisi signi­
fica rafforzare il legame e spaziare nella dimensione integrale della 
persona, sessuale, affettiva, intellettuale, ideale, religiosa. Tale ten­
denza a modulare il rapporto più sul modello deU’amore-amicizia 
che su quello della passione amorosa e della distinzione dei ruoli è 
da considerare una conquista dei nostri tempi, ma comporta inevita­
bili esposizioni al rischio di frantumazione.
Sostenere le coppie giovani circa il valore del loro rapporto e della 
promessa che si fanno significa prevenire le terribili cadute a cui essi 
vengono esposti dalle concezioni deboli dell’amore. Significa rende­
re meno difficile col tempo tradurre la promessa d'amore in gesti di 
donazione concreta, quando saranno più acuti i problemi della casa, 
dei figli, dell'economia familiare, del lavoro, quando la protezione 
dei genitori e il loro sostegno al vivere quotidiano verrà meno o co­
munque si scontrerà con un legittimo desiderio di autonomia.
Saranno i momenti delicati della vita di tutti i giorni quelli in cui 
la giovane sposa verificherà nei fatti la traduzione concreta della di­
chiarazione d’amore, per vedere se il marito è presente, come ha 
promesso, o continua la sua vita da scapolo (con qualche benevola 
concessione); se vive i rapporti nella tenerezza e nella libertà o nella 
pretesa di ciò che crede dovuto, se si prende cura delle incombenze 
familiari o ritiene normale godere per sé del tempo libero; se riserva 
a sé il compito di progredire nel lavoro e nella carriera o considera la 
59

---

Capitolo secondo
maternità della moglie la giustificazione morale dell’accantonamen­
to del titolo di studio. Anche il ragazzo, dal canto suo, verificherà se 
l’amore della fidanzata, ora moglie, regge effettivamente la stanchez­
za, le cadute del comportamento, la corte di qualche collega, i limiti 
dello stipendio, la noia della routine, il disagio che matura in am­
bienti di lavoro frustranti.
Questo nodo della fedeltà, basato sulla dignità della persona e 
della parola data, di fronte a se stessa e all'altra, rende intelligibile la 
necessità di regolare da un punto di vista sociale l’istituzione matri­
monio, che rimane un nodo centrale dello sviluppo della società fu­
tura. La superficialità mass-mediale con cui oggi si affronta questo 
cardine della vita della coppia esige un raddoppiato investimento 
formativo, a sostegno di personalità mature e capaci di dare peso 
etico alla promessa d'amore.
L’opera di formazione oggi, non solo della Chiesa nei corsi pre­
matrimoniali, ma di tutte le agenzie educative, deve tendere a dare 
tutto il peso che merita all'espressione “ti amo”, altrimenti affidata 
alla passione, alle circostanze e alle buone volontà, facili a cambiare 
di direzione.
Siamo di fronte a un gioco di precari equilibri, esposto ai condi­
zionamenti della psicologia di ciascuno, della cultura, delle variabili 
economiche e politiche, alle cadute nel dominio dell’io, del tu e del 
noi, ai dinamismi psicologici perversi del sadomasochismo. Tutte 
vulnerabilità che reclamano sin dall’inizio la responsabilità etica di 
entrambi, l’uomo e la donna che accettano di essere studenti a vita 
delle dinamiche d’amore. Ciascuno infatti non finirà mai di appren­
dere a modellare il proprio linguaggio in sintonia con le esigenze 
dell’altro e accetta, sposandosi, di restare ricercatore a vita, impa­
rando a usare al meglio le risorse di cui dispone per il bene dell’altro: 
fantasia creatrice, intuizione, dedizione e cura, tempo, mezzi, sensi­
bilità, spiritualità, corpo, nel rispetto di quella distanza che fa di cia­
scuna persona un mistero il cui segreto si svela solamente a Dio.
Riferimenti bibliografici
Aa.Vv., 1983, Giovani e lavoro, a cura di D. De Masi, Angeli, Milano.
- , 1992a, Famiglie in difficoltà tra rischio e risorse. Angeli, Milano.
- , 1992b, Secondo rapporto sulla povertà in Italia, Angeli,Milano.
60

---

La famiglia fragile
Badinter E., 1986, L’un est l'autre. Des relations entre hommes et femmes, Ja­
cob, Paris.
Baulieu E., Haour E, 1968, Les differences physiologiques et pathologiques 
entre l’homme et la femme, in E. Sullerot, Le fait feminin, Fayard, Paris, 
pp. 33-161.
Belletti E, Tavassi M.T., 1994, Famiglie, difficoltà e risorse, Piemme, Casale 
Monferrato.
Bellino F., 1988, L'etica della solidarietà e la società complessa, Levante, Ba­
ri.
Bourguignon O. et al., 1985, Du divorce et des enfants, Puf, Paris.
Censis, 1987, XXI Rapporto 1987 sulla situazione sociale del Paese, Roma.
Cervasio S., 1989, Roma, capitale delle violenze, "La Repubblica", 17 marzo 
1989, p. 3.
Chiosso G. (a cura di), 1994, Nascere figlio. Le famiglie italiane verso il due­
mila, Utet, Torino.
COTTA S., 1987, La relazionalità quale fondamento della morale, in "Fonda­
menti", 9, pp. 143-57.
Covini R, Leccese M.G., 1989, Il maltrattamento dei minori in famiglia. Una 
panoramica delle ricerche empiriche, Angeli, Milano.
Dallese A., 1984, Unità e Pluralità. Mounier e il ritorno alla persona, Città 
Nuova, Roma.
- , 1989, Riscoprire la politica, Città Nuova, Roma.
- , 1992, Cittadini responsabili, Dehoniane, Roma.
- , 1995, Il federalismo. Cenni storici e prospettive politiche, Città Nuova, Ro­
ma.
Di Nicola G.P., 1987, Sfide e possibilità del femminismo socioculturale, in 
Aa.Vv., La donna nella chiesa e nella società, Ave, Roma.
- , 1988, Uguaglianza e Differenza. La reciprocità uomo donna, Città Nuova, 
Roma.
- (a cura di), 1990, Tempo libero e minori a rischio, RdR, L’Aquila.
- , 1993, Fiducia e sfiducia nei servizi sociali. Analisi sociologica dei dati, in 
Aa.Vv., La condizione femminile in Abruzzo. Donna e servizi sociali, Aires, 
Chieti.
- , 1994a, Il linguaggio della madre, Città Nuova, Roma.
- (a cura di), 1994b, La famiglia vista dagli adolescenti, Demian, Teramo.
Donati P.P., 1988, L'emergere della famiglia ‘‘autopoietica’’, in Primo rapporto 
sulla famiglia in Italia, a cura di P.P. Donati, Paoline, Milano.
Erikson E.H., 1976, Autobiografia in parallelo con Freud, Gandhi e la nuova 
generazione, Armando, Roma.
Eurostat, 1990, Statistiques rapides. Population et condition sociale, Bruxel­
les, 7.
Farina M., 1993,1 poveri: una realtà che interpella la democrazia, in G. Cazo- 
61

---

Capitolo secondo
ra Russo (a cura di), La democrazia. Utopia o realtà?, Dehoniane, Roma, 
pp. 233-68.
Fortunati L., 1995, Gli italiani al telefono, Angeli, Milano.
Gallino L., 1979, Effetti dissociativi dei processi associativi, in "Quaderni di 
sociologia”, 1.
Garelli E, 1984, La generazione della vita quotidiana, Il Mulino, Bologna.
Giorio C., 1987, Donna e identità aperta, in "Ricerca”, luglio-agosto pp. 6-7.
Giovanni Paolo II, 1995, Messaggio perla giornata della pace 1995, Ed. Città 
del Vaticano, Roma.
Golini A., Silvestrini A., 1995, Cambiamenti familiari e relazioni generazio­
nali: una lettura demografica, in Quarto rapporto sulla famiglia, a cura di 
P.P. Donati, Paoline, Milano.
Grauso P., 1995, Stupratori soprattutto in doppiopetto, in "Il Tempo”, 22 feb­
braio.
Greppi A., 1988, Il gioco d’identità, Aa.Vv., Figure d'identità. Ricerche sul sog­
getto moderno, a cura di F. Andolfi, Angeli, Milano, pp. 141-67
Guidicini P., 1991, Gli studi sulla povertà in Italia, Angeli, Milano.
- , Pieletti G. (a cura di), 1989, Tra marginalità e povertà, Angeli, Milano.
- , -, (a cura di), 1991, Le radici dell'impoverimento, Angeli, Milano.
Istat, 1996, Annuario statistico 1995, Istat, Roma.
Labos, 1988, Giovani e violenza, a cura di C. Calvaruso, Ter, Roma.
Lodetti R., 1991, Il corpo umano, 3 voli., Dehoniane, Roma 1989-93.
Mejia J., 1993, Per uno sviluppo economico centrato sulla persona umana, in 
"L’Osservatore Romano”, 25-26 gennaio 1993, p. 7.
Mion R., 1988, Famiglie premature e ciclo di vita familiare, in “Bambino in­
compiuto”, 1.
Moro A.C., 1988, Erode fra noi, Mursia, Milano.
Mounier E., 1963, Le personnalisme, in (Euvres, Seuil, Paris, t. III.
Palomba E, 1989, Rapporto conclusivo del seminario su "La tutela penale dei 
minori”, in Aa.Vv., I minori in Italia, Angeli, Milano, pp. 55-76.
Pieretti G., 1989, Redditi e consumi nelle famiglie dell’Emilia-Romagna: il 
problema della povertà, in P.P. Donati (a cura di), 1989, Famiglia anni ’90. 
La condizione familiare e i nodi della politica sociale, Morcelliana, Brescia.
- , 1991, Z nuovi volti della povertà urbana e il problema dei senza dimora, in 
Verzieri V, Pellegrino M. (a cura di), Né tetto né legge. L’emarginazione 
grave, le nuove povertà, “i senza fissa dimora", Gruppo Abele, Torino.
- , Bosi M., 1991, Una lettura critica di recenti ricerche italiane sulla povertà, 
in "Sociologia urbana e rurale”, 34.
Pugliese E., 1993, Sociologia della disoccupazione, Il Mulino, Bologna.
Ricoeur P., 1994, Persona, comunità e istituzioni, antologia a cura di A. Da­
nese, Ecp, Firenze.
62

---

La famiglia fragile
SARPELLON G., 1988, Rapporto sulla povertà in Italia. La sintesi della grande 
indagine Cee, Angeli, Milano.
-, De Marchi F., 1984, Povertà e poveri in Europa e nel mondo, a cura di V.E. 
Nodari, Rezzara, Vicenza.
Savignano A., 1995, Bioetica mediterranea. Etica della virtù e della felicità, 
Ets, Pisa.
Sidoti F., 1989, Povertà, devianza, criminalità nell’Italia meridionale, Angeli, 
Milano.
Spedicato E., 1996, Qualità e forme della famiglia post-moderna, dattilo pro 
manuscripto, Chieti.
Stevani M., 1987, Identità sessuale e identità femminile, in “Rivista di scienze 
dell’educazione”, 2, pp. 213-33.
Unicef, 1994, La famiglia vista dagli adolescenti, a cura di G.P. Di Nicola, De­
mian, Teramo.
Vanzan P., Noccelli M.G., 1996, Pechino 1995. Bilancio e prospettive della IV 
conferenza mondiale sulla donna, Ave, Roma.
63

---

III. LA FAMIGLIA DISTRUTTIVA
3.1 Agenzia fondamentale di socializzazione
Un ambiente familiare, ovviamente valido, è essenziale perché chi si 
affaccia alla vita possa costruirsi compiutamente come persona. È 
infatti la famiglia che costituisce l’ambiente più adeguato per realiz­
zare nel contempo un armonico sviluppo di personalità del soggetto 
in età evolutiva e un regolare processo di socializzazione.
La famiglia costituisce innanzitutto la comunità personalizzante 
per eccellenza in quanto, nell’affetto, dà al ragazzo il senso di essere 
un soggetto amabile e amato e di costituire perciò un "valore”; gli 
dona quella sicurezza che è indispensabile per un adeguato sviluppo 
psicofisico; gli rivela, nel rapporto con l’altro, il senso della sua iden­
tità e lo immette in un dialogo continuo, che da un lato struttura la 
personalità e dall’altro evita il pericolo che si chiuda e si ripieghi su 
se stesso. È la famiglia che, consentendo un forte ancoraggio alle 
persone che attivamente si curano di lui, lo mette in grado di affron­
tare e superare le frustrazioni, le delusioni, le angosce, i sensi di col­
pa, i sensi di impotenza, le paure di cui è costellata la prima espe­
rienza di vita.
La famiglia inoltre costituisce un'agenzia fondamentale di socia­
lizzazione: è essa che, meglio di ogni altra struttura sociale, abitua il 
ragazzo al rapporto interpersonale profondo e così insegna, non con 
le parole ma con l'esperienza quotidiana di vita, a vivere in relazione 
con altri. È essa che, consentendo una significativa vita personale at­
traverso la vita comunitaria, prepara adeguatamente il giovane a in­
serirsi nei più complessi rapporti della vita sociale. È essa che può 
educare il minore a sentire che non esistono solo diritti ma che essi 
sono profondamente intrecciati con i doveri, aiutandolo così a com­
64

---

La famiglia distruttiva
prendere che la giusta esigenza di affermazione della propria perso­
nalità è strettamente connessa con la necessità di una solidarietà 
verso gli altri membri della comunità, senza cui non si sviluppa un 
autentico processo maturativo. È ancora la famiglia, vivendo in un 
quotidiano proteso verso il futuro, che fa sperimentare al ragazzo 
come le leggi della vita impongono la gradualità dello sviluppo, sen­
za salti o fughe in avanti.
Inoltre, nella famiglia normocostituita la presenza della coppia 
genitoriale aiuta il figlio a risolvere la situazione edipica. La tenden­
za naturale, che spinge il bambino verso il genitore del sesso oppo­
sto, si risolve fisiologicamente quando gli estremi della costellazione 
familiare (padre-madre) non sono difettosi: alla polarizzazione del­
l’affettività del bambino verso la madre e della bambina verso il pa­
dre - accompagnata da un atteggiamento complesso di odio, riva­
lità, ammirazione per il genitore dello stesso sesso - seguirà, se si 
sperimenta un rapporto di tenerezza nella coppia, la rinuncia da 
parte del figlio all'oggetto primitivo di amore e alla competizione che 
si avverte impossibile. La non soluzione del complesso edipico costi­
tuisce invece causa di distorsioni, impedendo il superamento dei 
rapporti infantili con i genitori e l’acquisizione di un'identità.
L’esperienza ha dimostrato l’essenzialità per una crescita armoni­
ca, di un valido ambiente familiare: ogni operatore sociale nel setto­
re minorile può testimoniare quanti fallimenti umani siano diretta 
conseguenza di gravi carenze familiari e, di converso, quanti mira­
colosi recuperi si siano ottenuti reinserendo in un valido ambiente 
familiare bambini avvizziti perché troppo a lungo privati di affetto e 
di sicurezza. E numerosi sono gli studi che dimostrano ampiamente 
sia le conseguenze devastanti dell’istituzionalizzazione sia lo stretto 
rapporto esistente tra devianza minorile e insufficienti dinamiche 
familiari.
Certo, per dare risposte esaustive ai bisogni del soggetto in for­
mazione non è sufficiente essere in un qualunque nucleo familiare 
ma è indispensabile che tale nucleo sia valido e che le reti di relazio­
ne siano stimolanti e soddisfacenti. Ciò può avvenire solo se la fami­
glia - quanto meno tendenzialmente - saprà vivere quelle che sono 
le caratteristiche proprie di un amore sponsale e fecondo. Il che non 
è facile, specie per la famiglia di oggi. Qualche cenno su questo tema 
può essere opportuno.
65

---

Capitolo terzo
- Innanzitutto, un amore gratuito: un amore cioè che non nasce 
da interesse o calcolo o dalla logica dell’affermarsi dominando, ma 
piuttosto dal bisogno di espandersi, di donarsi. Un amore che accet­
ta l'altro per quello che è e non per quello che si vuole sia o per quel­
lo che sa dare. Un amore che non si impone solo sulla base dei diritti 
acquisiti una volta per tutte, ma che si propone continuamente in 
forme nuove, perché veramente adeguate alle necessità dell’altro. Un 
amore che non si basa sul ricatto della riconoscenza e non tende ad 
appropriarsi dell'altro: conta solo sulla forza di un sentimento ri­
spettoso dell'altrui libertà ma così forte da stimolare una risposta 
positiva.
- Un amore totale ma rispettoso: e cioè un amore che non ha ri­
serve e che non tende ad annullare le personalità individuali ma 
piuttosto a potenziarle, affinché il dialogo sia più fruttuoso e quindi 
più ricco. L’amore familiare non si risolve affatto in un annienta­
mento, secondo una visione romantica di "amore e morte” che trop­
po spesso ci ha condizionato: significa solo una disponibilità senza 
riserve, un profondo rispetto per sé e per l’altro. Non possiamo di­
menticare l'ammonimento di Gibran: «amatevi l'un l’altro ma non 
fate una prigione dell’amore (...) riempitevi a vicenda i bicchieri ma 
non bevete mai da uno solo. Ognuno dia all’altro il proprio pane ma 
non mangiate mai dalla stessa pagnotta (...) E state insieme ma non 
troppo vicini perché le colonne del tempio stanno separate e la quer­
cia e il cipresso non crescono mai l’uno all’ombra dell’altro». Né 
l’ammonimento, sempre di Gibran, «i vostri figli non sono vostri, so­
no figli e figlie della vita che solo di se stessa ha desiderio. Ne siete lo 
strumento non l’origine. Anche stando con voi non vi appartengono. 
Potete dare loro il vostro amore ma non le vostre idee. Hanno le loro 
idee (...) Vi potete sforzare d’essere come loro ma non tentate mai di 
farli come voi».
- Un amore fedele: malgrado le inevitabili delusioni, le insuffi­
cienti risposte, le prevedibili cadute di tensioni. Un amore cioè che 
sa aspettare il passaggio dei momenti difficili, che sa essere sempre 
disponibile, che non rinuncia, che non chiude la porta al figliol pro­
digo, che tiene sempre accesa la lampada. La fedeltà non è - come 
qualcuno teorizza in un mondo in perenne ricerca di novità - la virtù 
statica e castrante dell'abitudine: la fedeltà è invece la virtù per cui 
l’amore continua, per cui l’amore si fa sempre nuovo, giorno per 
giorno, se ogni giorno è amore, se rinasce, si rinnova. È tutt'altra co­
66

---

La famiglia distruttiva
sa che una stanca routine, semmai è la giovinezza della quotidiana 
scoperta.
- Un amore paziente e salvifico-, perché dà la sicurezza che le im­
perfezioni possono essere superate; che la morte - la quotidiana 
morte della spirito sempre in agguato - può essere vinta; che un au­
tentico incontro, malgrado tutto, può essere realizzato. È l'amore 
che sa sorreggere nei momenti difficili; che esprime fiducia; che non 
condanna chi devia dal modello prefigurato; che non decreta ostra­
cismi per ogni anche piccola deviazione né profetizza sicuri falli­
menti; che non pretende al di là delle umane possibilità.
- Un amore fecondo: cioè generatore di sempre nuova vita non 
solo sul piano materiale ma anche spirituale. Un amore perciò che 
sa aiutare alla costruzione di una pienezza di vita; che sa trasmettere 
la gioia della vita; che sa costruire il gusto dello stare insieme e un 
sostanziale ottimismo, perché il male che è nel mondo può farci sof­
frire ma non toglie senso e valore alla nostra esperienza umana. Un 
amore che costruisce, non colonizza; che accetta la gradualità dei 
processi di sviluppo; che è pronto a cambiare se stesso e accettare il 
cambiamento dell'altro; che non si ripiega su se stesso, dimentico 
delle esigenze degli altri e che non cede alla tentazione di sentirsi ap­
pagato nella chiusa contemplazione di come è bello stare insieme.
La riflessione sulla fondamentalità della famiglia per la crescita 
armonica del soggetto in età evolutiva è stata recepita dall'ordina­
mento giuridico che, opportunamente, ha riconosciuto questo fon­
damentale bisogno dell’uomo come diritto soggettivo. L’art. 1 della 
legge 184 del 4 maggio 1983, ha così affermato che « il minore ha di­
ritto a essere educato nella propria famiglia» e ha sanzionato, con la 
legge sull’adozione, la possibilità di recidere legami biologici quan­
do su essi non si radichi anche una reale attività di sostegno e pro­
mozione della personalità, sostituendo alla famiglia meramente bio­
logica una famiglia degli affetti capace di costruire nuovi significati­
vi e costruttivi legami affettivi e relazionali.
3.2 Da nido d’amore a nido di vipere
Se è doveroso il riconoscimento della fondamentalità della famiglia 
per crescere in umanità, è anche necessario riconoscere che non 
sempre il nucleo familiare è capace di svolgere la sua fondamentale 
67

---

Capitolo terzo
funzione personalizzante e socializzante e che anzi non infrequente­
mente esso può essere gravemente disturbante e distorcente: la fa­
miglia che molto spesso è un "nido di amore” può talvolta divenire 
un "nido di vipere”. Del resto l'esperienza ormai insegna come le in­
sufficienze familiari sono alla radice di molte devianze preadole­
scenziali e adolescenziali e di gravi incompiutezze umane, che con­
dizionano tutta la vita.
Non è solo la famiglia fisicamente maltrattante che uccide o mu­
tila il soggetto in età evolutiva: non può essere condivisa l’afferma­
zione di una illustre romanziera, troppo emotivamente coinvolta nel 
caso di Serena Cruz, secondo cui è lecito intervenire a tutela del 
bambino deprivato di un valido ambiente familiare solo quando vi 
siano segni visibili di maltrattamenti e di patimenti. Chi ha esperien­
za, non puramente romanzesca, dei bambini; chi constata giorno 
per giorno come la violenza psicologica o la trascuratezza devastano 
assai di più della violenza fisica; chi conosce come la destrutturazio­
ne e l’annientamento umano raramente è individuabile solo attra­
verso la presenza di ecchimosi o lesioni sulle membra del bambino; 
chi ha avuto a che fare con adolescenti bloccati, disperati, distrutti, 
irrimediabilmente ribelli o passivi per le molte violenze non fisiche 
sofferte nell’infanzia; chi ha queste esperienze sa bene che la lenta 
morte spirituale di un essere umano è assai più penosa, e frequente, 
della morte o mutilazione fisica.
Possono delinearsi varie tipologie di famiglie talmente disturban­
ti da essere sostanzialmente distruttive: con tutte le approssimazioni 
che tali categorizzazioni comportano appare opportuno fame un ac­
cenno, per indicare alcuni processi che possono portare all’inaridi- 
mento prima e alla destrutturazione poi di una compiuta persona­
lità individuale e sociale e anche àll’insorgere di patologie mentali.
- La famiglia conflittuale. È la famiglia in cui regna un profondo 
e sordo disaccordo tra i coniugi, una latente e talvolta palese tensio­
ne, una incapacità di conseguire un equilibrio dinamico interno al 
nucleo.
Il ragazzo, che ha una particolare sensibilità e percepisce esatta­
mente i reali rapporti tra le persone al di là delle affermazioni di fac­
ciata, non può non essere coinvolto nella disturbata relazione dei 
suoi genitori: si sente anch’esso pro fondamente diviso perché la cop­
pia genitoriale è inviscerata in lui; vive il disaccordo tra i suoi genito­
68

---

La famiglia distruttiva
ri con un senso di colpa propria, quanto meno perché non è in grado 
di contribuire al superamento del disaccordo; avverte una situazio­
ne di perenne insicurezza e angoscia che gli toglie ogni capacità di 
affrontare con serenità e lucidità le sue difficoltà e di superarle senza 
traumi.
La situazione per il figlio è aggravata quando uno dei genitori, in­
soddisfatto del rapporto con il coniuge, tende a far assumere al figlio 
un ruolo sostitutivo di quello di sostegno in cui l’altro coniuge ha fal­
lito. Se il figlio diviene partner del genitore, assumendo di fatto un 
ruolo adulto, il suo regolare processo di crescita sarà sicuramente 
turbato; inoltre non infrequentemente può instaurarsi un rapporto 
di tipo incestuoso, anche se virtuale, che distrugge il ragazzo.
- La famiglia silente. È la famiglia in cui è fortemente carente 
una reale comunicazione con i figli per aiutarli nelle loro difficoltà, 
per sostenerli durante quel trauma della "seconda nascita” legato al 
trapasso dalla dipendenza infantile all'autonomia adolescenziale, 
per aiutarli nell'elaborazione critica degli stimoli che provengono da 
ogni parte.
È la famiglia preoccupata soltanto dell’accumulazione di beni, 
perché i bisogni materiali sembrano essere gli esclusivi bisogni dei 
figli e gli unici che si è in grado di appagare; che si limita perciò a 
una funzione "ancillare” e servente, spendendosi tutta nel tentativo 
di fornire al ragazzo quegli strumenti che erroneamente si ritengono 
indispensabili per affrontare la vita competitiva di oggi.
Il soggetto in età evolutiva, però, non ha bisogno tanto di cose, 
ma di sviluppare una sua identità e questa non si acquisisce in un 
ambiente povero di stimoli, in cui mancano proposte di vita, in cui vi 
è silenzio sui problemi esistenziali che più assillano il ragazzo in for­
mazione (chi sono, dove vado, quale ha da essere il mio rapporto 
con gli altri, che senso ha la mia vita).
Nel silenzio e nel vuoto non si cresce ma si avvizzisce; senza pas­
sato e senza futuro ci si sperde in un presente senza significato; nel 
deserto di sentimenti e di ideali nasce la disperazione esistenziale.
- La famiglia narcisistica. È la famiglia che non solo si ritiene au­
tosufficiente, e perciò si chiude a ogni esperienza sociale, ma che ri­
tiene anche che esclusivamente in essa, per essa e con essa si realiz­
za tutto l’uomo. È la famiglia che svaluta ogni istituzione estranea a 
69

---

Capitolo terzo
sé e la considera perciò nemica; che inculca nel figlio l’idea che solo 
nel rifugio della famiglia vi possa essere serenità e pace, perché tutto 
il mondo costituisce una realtà ostile; che si ritiene l’unica e indi­
spensabile fonte di trasmissione dei valori che essa sola è chiamata a 
interpretare e a selezionare; che instilla nel figlio l'idea che vi sono 
doveri solo verso il gruppo familiare.
È la famiglia in cui tutti i membri si contemplano e si trovano 
perfetti, che avviluppa in un amore adorante e al tempo stesso pos­
sessivo e statico, che impone modelli stereotipi, che stronca ogni 
tensione esplorativa del soggetto in formazione.
È la famiglia che tende a legare il figlio con il sottile ricatto della 
riconoscenza e della doverosa gratitudine per i sacrifici compiuti dal 
nucleo.
In una simile famiglia non vi è possibilità di crescita perché non 
vi è libertà, non vi è rispetto della singolarità delle persone, non vi è 
alcuna apertura nei confronti della vita vera né solidarietà umana: vi 
è solo una profonda solitudine di gruppo, una esasperata ricerca di 
perfezione formale, un pauroso vuoto esistenziale, un perverso mec­
canismo di difesa - e talvolta di tendenziale sopraffazione - nei con­
fronti degli altri che rende sterile l’esistenza.
Non si sviluppa, in una simile famiglia, l'amore rispettoso degli 
uni verso gli altri, ma solo un senso di proprietà e di asservimento 
soffocante; ogni dinamica di gruppo è sostanzialmente esclusa; ogni 
deviazione dal modello imposto diviene automaticamente tradimen­
to da punire quanto meno con l’ostracismo affettivo. In un simile cli­
ma non è consentita un’autentica crescita in autonomia e in libertà e 
un fisiologico progressivo sganciamento: è possibile solo un trauma­
tico strappo o una fuga.
- La famiglia abdicante. Di contro, è la famiglia in cui i genitori 
hanno abdicato a una funzione di soggetti attivi che orientano, sen­
za imposizioni, l’esperienza dei figli: si rinuncia a comunicare valori 
con il pretesto di voler rispettare la libertà del figlio ma in realtà per­
ché non si hanno valori, o non si è in grado di viverli, subendo passi­
vamente tutte le suggestioni delle mode correnti.
È la famiglia che sottovaluta il suo ruolo formativo, che teorizza 
l’autorealizzazione dei suoi membri solo fuori del nucleo, che estro­
mette precocemente i figli e non rispetta i tempi di crescita fisiologi­
ci adultilizzandoli anzitempo. È la famiglia che non sa trovare equi­
70

---

La famiglia distruttiva
librio tra autonomia e controllo, tra libertà e sostegno; che educa al­
la volubilità delle scelte, alla ricerca di sempre nuove emozioni ed 
esperienze, alla banalizzazione dei problemi.
Anche in queste situazioni è assai difficile crescere armonica- 
mente: perché il bambino trova difficoltà a fare ordine in se stesso 
data la confusione nella trama dei rapporti coniugali; perché ha bi­
sogno di rafforzare la sua identità mentre in una esperienza familia­
re inconsistente l’identità si disperde; perché ha bisogno di confron­
tarsi con figure adulte significative, per rendere appetibile la crescita 
verso l’autonomia e la vita reale e non ripiegarsi su un infantilismo 
perenne fatto di onnipotenze, fantasticherie, irresponsabilità, biso­
gni continui di gratificazione, sostanziale dipendenza. Non si con­
quista autostima e identità fuori di uno spazio protettivo, rassicu­
rante e valorizzante, come quello che solo una famiglia attenta e di­
sponibile può dare.
- La famiglia esigente. Anche la famiglia esigente può essere gra­
vemente distruttiva. È la famiglia che richiede al ragazzo di non sba­
gliare mai, di non avere mai un momento di stanchezza e di pausa 
perché ogni errore e ogni deviazione dal modello costituisce ribellio­
ne e tradimento. È la famiglia che è sempre pronta a condannare più 
che a comprendere, a colpevolizzare più che a sorreggere, a mostra­
re la propria delusa amarezza più che a dare fiducia.
È la famiglia sempre pronta a etichettare come "pecora nera” 
ogni incertezza e ogni deviazione e a lanciare anatemi e profezie di 
fallimento che inevitabilmente si autoawerano per un perverso “ef­
fetto Pigmalione”.
Ma l'insicurezza, la costante paura di sbagliare, la percezione di 
non riscuotere alcuna fiducia può bloccare il difficile processo di 
crescita e portare o a vivere una dipendenza parassitarla o a provo­
care atteggiamenti di acuta rivolta con profondi sensi di colpa.
- La famiglia violenta. È la famiglia in cui le debolezze, le vulne­
rabilità psicologiche, lo scarso equilibrio emotivo e affettivo dei ge­
nitori, le utopiche aspettative di gratificazioni personali attraverso il 
figlio, le incapacità di sviluppare relazioni positive di attaccamento, 
finiscono con il riverberarsi tutte sul ragazzo visto come capro espia­
torio delle insufficienze familiari e come parafulmine delle aggressi­
vità familiari latenti.
71

---

Capitolo terzo
La scarsa fiducia di base e la mancanza di effettiva autostima del­
l’adulto vengono camuffate dalla violenza fisica che dà l'impressione 
di potersi imporre; il bassissimo livello di tolleranza impedisce di ac­
cettare le inevitabili inottemperanze agli ordini, spesso cervellotici, 
dati e di saper attendere i lenti progressi maturativi del ragazzo.
In un clima violento, e disorientante, il ragazzo non può compie­
re l’itinerario maturativo: l'abulia, la scarsa stima di sé, la chiusura 
su se stessi, la caduta di ogni stimolo a crescere, la depressione costi­
tuiscono un ostacolo a costruirsi una identità individuale e sociale.
- La famiglia deviante. Infine, anche la famiglia deviante distrug­
ge l'armonico processo di crescita. Si tratta della famiglia che orienta 
la propria vita in modo alternativo rispetto all’ordinamento della so­
cietà. Sono i nuclei in cui è professionalmente praticata la prostitu­
zione, in cui i genitori sono tossicodipendenti, in cui è normalmente 
praticata la devianza criminale. A parte il fatto che in questi nuclei so­
no spesso carenti affetto e attenzione educativa, e che l’emarginazio­
ne e la deprivazione sociale rendono difficili strutturanti rapporti con 
i figli, resta il fatto che l’assoluta carenza di valori coniugata con 
un’"etica” predatoria o irresponsabile impedisce al ragazzo di svilup­
pare un rapporto non conflittuale con la società, avviandolo verso 
una devianza, nella passività o nella aggressività, che non lo costrui­
sce come uomo sociale e rischia di lasciarlo marginale e incompiuto.
Queste varie tipologie di famiglie distruggenti - che abbiamo de­
lineato "in vitro” - non sempre per fortuna si ritrovano allo stato pu­
ro. Molto spesso, anche se alcuni tratti caratteristici sopra descritti 
sono presenti, si rinvengono in queste stesse famiglie anche altri ele­
menti positivi che compensano le carenze esistenti e riequilibrano 
quel misterioso rapporto che si instaura tra un figlio e i suoi genitori: 
viene così assicurato egualmente lo svolgimento di una funzione co­
struttiva di personalità soddisfacente anche se non perfetta.
Sarebbe un grave errore - confermato dalla esperienza di chi 
opera con i ragazzi - partire dall'astratta tipologia di famiglia e non 
guardare invece al ragazzo e al come egli vive, intessendo malgrado 
tutto positive relazioni familiari, in quel nucleo. Ma non può disco­
noscersi che, quando una tipologia distruttiva è presente in modo ri­
levante - ovvero quando, come non infrequentemente avviene, si 
combinano in una stessa famiglia diverse tipologie distruggenti - il 
72

---

La famiglia distruttiva
rischio di una deviazione o interruzione del processo maturativo di­
viene molto forte e impone interventi a tutela del suo diritto a co­
struirsi come persona compiuta.
3.3 
II rischio di aborto psicologico
L’ordinamento giuridico italiano ha, sia pure solo in questi ultimi de­
cenni, riconosciuto che il bambino non è un individuo che attraverso 
il processo educativo diviene persona ma che egli è già persona uma­
na, da rispettare e non da colonizzare; che il bambino non è portato­
re di mere aspettative che gli adulti dovrebbero spontaneamente ap­
pagare, ma è titolare di autentici e propri diritti di personalità che 
devono essere garantiti e concretamente attuati; che il bambino non 
è solo figlio di famiglia (o, come icasticamente è stato detto, «scorta 
viva dell’istituto poderale familiare»), e quindi in proprietà dei geni­
tori, ma è cittadino pieno jure che deve vedere assicurato il suo dirit­
to a un adeguato sviluppo umano anche rompendo, se necessario, le­
gami familiari insoddisfacenti e disturbanti; che i diritti del bambino 
non si esauriscono, come per l’ordinamento precedente, solo in dirit­
ti patrimoniali o in diritti alla tutela dell’integrità fisica o sessuale, 
ma comprendono principalmente quei diritti di personalità che sono 
essenziali per raggiungere la compiutezza umana.
In realtà tutti i diritti che distintamente l'ordinamento giuridico 
riconosce al minore non sono che aspetti particolari di un più gene­
rale diritto all’educazione di cui è titolare il soggetto in formazione: 
il diritto cioè a ricevere tutti quegli apporti indispensabili per strut­
turarsi come persona capace di creatività e di libertà, cosciente del 
proprio valore umano e della significatività dei rapporti con gli altri, 
per il proprio e l’altrui arricchimento interiore.
Crescere non solo fisiologicamente significa infatti acquisire un’i­
dentità propria non mutuata da modelli preconfezionati: per questo 
l’ordinamento impone ai genitori di svolgere la propria funzione 
educativa tenendo conto delle capacità, delle inclinazioni naturali e 
delle aspirazioni dei figli (art. 147 del Codice civile).
Educazione non può essere più considerata sinonimo di adde­
stramento o, peggio, di colonizzazione. Non significa versare un 
contenuto predeterminato dall’adulto in un contenitore "vuoto” e 
“vergine”: significa - secondo l’etimo "e-ducere” - porsi accanto al 
ragazzo per sviluppare amorevolmente quelle potenzialità positive 
73

---

Capitolo terzo
che sono proprie del fanciullo e nel contempo per ridurne le naturali 
onnipotenze; per aiutarlo a uscire dal suo fisiologico narcisismo; per 
stimolarlo a divenire capace di superare le ansie, i disagi, le sofferen­
ze, i fallimenti, le rinunce che la vita quotidianamente impone. Dive­
nire progressivamente adulti significa non solo o non tanto liberarsi 
da una situazione di dipendenza quanto piuttosto acquisire un ade­
guato equilibrio che si radica sull’accettazione del principio di 
realtà; superare le impazienze che portano a rifiutare la gradualità 
dei processi evolutivi; accettare l’inevitabile divario tra un ideale che 
si vuole costruire e le concrete possibilità di incarnarlo nella storia; 
saper controllare le pure istintualità ed emotività per consentire che 
la vita della libertà e della ragione domini la vita dell’istinto e dei de­
sideri dei sensi.
Tutto ciò potrà realizzarsi soltanto se il bambino non sarà lascia­
to solo a esplorare la vita e a costruire la sua personalità, ma troverà 
genitori che siano innanzitutto maestri di vita e che sappiano dargli 
un adeguato sostegno, nella fiducia, in questo difficilissimo e spesso 
contorto itinerario di crescita. A questo sostegno il soggetto in età 
evolutiva ha diritto, perché altrimenti i rischi di un aborto psicologi­
co differito sono gravissimi.
3.4 
Diritti dei figli, doveri dei genitori
Se il minore di età vede riconosciuti dall’ordinamento giuridico i 
suoi diritti, anche i genitori vedono chiaramente affermati alcuni lo­
ro diritti in relazione ai figli: ma è significativo notare come la nor­
ma Costituzionale espressamente antepone i doveri dei genitori ai 
loro diritti, sottolineando così che i diritti scattano sulla base dei do­
veri adempiuti e che sono a essi funzionali.
È giusto che la famiglia pretenda dallo Stato una maggiore consi­
derazione delle sue esigenze e un maggiore sostegno per poter esple­
tare compiutamente la sua fondamentale funzione personalizzante 
e socializzante. È meno giusto che i diritti della famiglia si risolvano 
nella pretesa che nessuna autorità possa intervenire a tutela dei di­
ritti dei singoli membri di essa quando questi siano conculcati pe­
santemente nell’ambito familiare.
L’autonomia della famiglia, giustamente rivendicata, non può ri­
solversi in autarchia; la privatezza della famiglia non può significare 
chiusura totale ai valori fondanti la vita comunitaria, riproducendo 
74

---

La famiglia distruttiva
quel familismo immorale che tanti danni ha prodotto; il giusto rico­
noscimento che una simile comunità deve potersi liberamente auto­
regolare non può significare la creazione di un “porto franco" in cui 
abbiano legittimazione tutte le onnipotenze e tutte le prevaricazioni 
di un membro su un altro, specie se più debole.
I poteri che l’ordinamento conferisce nell’ambito familiare non 
sono funzionali al personale ed egoistico interesse dei singoli mem­
bri, ma costituiscono funzioni per lo sviluppo della comunità nel 
suo insieme e delle singole persone che la compongono. Pertanto, se 
la comunità non è in grado di adempiere alla sua funzione - e se vi 
sono distorsioni nelle relazioni familiari che compromettono lo svi­
luppo evolutivo delle persone -, non può essere inibito alla comunità 
organizzata in Stato di intervenire sulla autonomia del gruppo.
Qualora non si sia saputa utilizzare rettamente la libertà conces­
sa - in quanto non la si è indirizzata al perseguimento degli interessi 
superiori della comunità e dei suoi componenti - e la famiglia non 
abbia saputo comporre nel suo seno eventuali conflitti, lo Stato, su­
premo regolatore e moderatore delle relazioni intersoggettive, deve 
intervenire a garanzia che i diritti fondamentali della persona non 
siano vilipesi e che le finalità della comunità tutta non siano misco­
nosciute.
Il che non trasforma lo Stato - come invece è stato stupefacente­
mente sostenuto da un politico, su un giornale di partito - in un 
guardiano notturno o in uno Stato totalitario: tutelare i diritti del 
singolo da tutte le onnipotenze prevaricatorie è compito fondamen­
tale dello Stato di diritto; intervenire, quando si sia appurato che ca­
renze familiari vistose possono compromettere gravemente lo svi­
luppo umano di un ragazzo, non significa fare dello Stato un guar­
diano notturno, ma solo un doveroso strumento di garanzia dei di­
ritti fondamentali di chi costituisce il futuro in sé e nella società; ef­
fettuare interventi di chiarimento, sostegno, controllo, quando ciò 
sia indispensabile, non significa realizzare una ingerenza sopraffat­
trice sulla legittima autonomia privata ma solo attuare il precetto 
costituzionale che riconosce le formazioni sociali, e i loro diritti, so­
lo se consentono e favoriscono, non annientano, i diritti fondamen­
tali della persona al cui servizio deve porsi ogni comunità, la nazio­
nale come le particolari.
75

---

Capitolo terzo
3.5 
Interventi previsti dall’ordinamento giuridico
Gli interventi che l’ordinamento giuridico prevede nei confronti del­
le famiglie distruggenti possono essere assistenziali o giudiziari. È 
subito da chiarire come l’intervento assistenziale - che presuppone 
la spontanea accettazione di un intervento di chiarimento e soste­
gno da parte del nucleo familiare - non può essere considerato del 
tutto alternativo a quell’intervento autoritativo che, a tutela dei dirit­
ti del soggetto debole, svolge l'organo giurisdizionale. E questo sotto 
due diversi aspetti.
Innanzitutto perché anche quando intervenga un giudice - im­
partendo prescrizioni ai genitori o disponendo l'allontanamento del 
minore dal suo nucleo familiare disturbante - il sostegno alla fami­
glia problematica, per recuperare relazioni soddisfacenti, non è 
compiuto direttamente dall’organo giudiziario, ma sempre attraver­
so i servizi e le strutture dell'Ente locale.
Poi perché, in alcune situazioni in cui diviene indispensabile 
uscire dal vicolo cieco della cronicità assistenziale o interrompere 
circuiti disfunzionali, lo stesso intervento assistenziale può utilizza­
re l’intervento giurisdizionale, non come modalità punitiva ma come 
risorsa dell'agire terapeutico.
Inoltre, intervento assistenziale e controllo anche d’autorità non 
sono sempre termini antitetici. Costituisce un pre giudizio il ritene­
re che un intervento di sostegno e di chiarimento possa essere effet­
tuato solo ove vi sia una spontanea richiesta dell’utente e, quindi, 
una sua predisposizione alla collaborazione. Questo, certamente, 
rende più facile l’intervento. Ma si deve riconoscere che una doman­
da di aiuto può essere anche implicita e va sollecitata e fatta emerge­
re. La necessità, e il bisogno, di sostegno possono essere fortissimi 
anche se all’inizio li si rifiuta e scatena un’ostilità che va superata. Il 
far emergere le reali dinamiche che provocano la situazione di soffe­
renza o di difficoltà è sempre in qualche modo violenza, anche se be­
nefica, e suscita inevitabilmente conflittualità: ma non per questo 
deve considerarsi meno doveroso, ove si vogliano realmente risolve­
re i problemi delle persone e sciogliere gli aggrovigliati nodi che so­
no realmente alla base dei problemi personali e relazionali.
È anche da sottolineare come molto spesso il soggetto disturbato 
percepisce perfettamente la sua difficoltà esistenziale e il suo biso­
gno di aiuto ma è anche portato a semplificare e banalizzare il suo 
76

---

La famiglia distruttiva
disagio. La domanda dell’utente è perciò frequentemente non - co­
me dovrebbe essere - una domanda “aperta” di sostegno per risolve­
re la propria situazione di disagio non classificata, ma una domanda 
precisa tendente a ottenere solo quelle prestazioni preconfezionate, 
concrete, immediate, apparentemente risolutive che si sa essere nor­
malmente erogate dal servizio a cui ci si rivolge. Dovrebbe il servizio 
non lasciarsi suggestionare dalla domanda, non preferire le scorcia­
toie più facilmente praticabili, decodificare il messaggio di aiuto. Il 
servizio di -sostegno sociale - se vuole risultare efficace - deve essere 
un servizio che prende in carico le persone; ne svela i reali problemi 
operando nel profondo; vede in chi chiede aiuto non solo un utente 
da soddisfare ma anche una risorsa su cui far leva per risolvere le 
difficoltà, sviluppandone le potenzialità positive; svolge un’opera di 
stimolo e di aiuto in un processo di maturazione e di crescita.
È inoltre da sottolineare come l'intervento assistenziale nei con­
fronti delle famiglie distruggenti non può limitarsi a un trattamento 
del bambino che patisce le disfunzioni genitoriali: a meno che il li­
vello di insufficienza genitoriale non sia tale da apparire chiaramen­
te irreversibile è nell’interesse del bambino che si tenti di recuperare 
un più valido rapporto familiare, perché ogni rottura costituisce per 
lui un trauma. Diviene perciò indispensabile un organico e globale 
intervento su tutti i membri del nucleo familiare che evidenzi e chia­
risca i perversi giochi che si sviluppano all'intemo del nucleo; che 
cerchi di valutare la effettiva ricuperabilità di soddisfacenti e non di­
sturbate relazioni familiari; che cerchi di mobilitare e potenziare le 
risorse che anche in un nucleo disfunzionale esistono; che tenda a 
promuovere, in funzione di sostegno, altre risorse comunitarie, assi­
curando alla famiglia distruggente - che per lo più è una famiglia 
isolata - reti di relazioni significative.
Occorre anche evitare che l'intervento di recupero della famiglia 
distruttiva - che è per lo più una famiglia multiproblematica - sia 
scoordinato: assai spesso tali famiglie sono oggetto di attenzione e 
di assistenza da parte di diversi operatori sociali, servizi, istituzioni 
di volontariato, senza un progetto unitario. Ne derivano valutazioni 
e strategie diverse e talvolta conflittuali: è emblematico il fatto, non 
infrequente, del contrasto tra il servizio materno infantile, che si oc­
cupa delle difficoltà del ragazzo, e il servizio per esempio psichiatri- 
co o di recupero dalla tossicodipendenza, che si occupa esclusiva- 
mente dell'adulto e che tende a utilizzare il figlio in funzione tera­
77

---

Capitolo terzo
peutica del proprio assistito, sottovalutando i danni che ciò compor­
ta per la personalità in formazione.
L’ordinamento giuridico ha lasciato all’Ente locale la responsabi­
lità di individuare gli strumenti e i servizi più adeguati per interveni­
re a sostegno della famiglia con problemi. Ha però voluto anche isti­
tuire, con legge nazionale, un organo che dovrebbe istituzionalmen­
te affrontare i problemi connessi con relazioni familiari disfunzio­
nali: il consultorio familiare. Ma il nuovo organismo - nato in un 
momento storico in cui si cercava di disciplinare in modo nuovo sia 
la genitorialità responsabile sia la possibilità di interruzione della 
gravidanza sia il nuovo diritto di famiglia e si scioglievano alcuni 
Enti nazionali - si è visto assegnare compiti molteplici e spesso inge­
stibili da un unico organo. Sono state infatti attribuite al consultorio 
sia competenze di tipo sanitario (quelle che originariamente erano 
attribuite ai consultori dell’Onmi) sia competenze sul piano della 
pianificazione delle nascite (la legge sull’interruzione della gravidan­
za del 22 maggio 1978, n. 164 prevede all’art. 2 una vasta gamma di 
interventi in tema di genitorialità responsabile e in tema di aborto), 
sia compiti di assistenza psicologica e sociale per i problemi non so­
lo della coppia ma anche della famiglia con particolare attenzione 
alle problematiche minorili.
La conseguenza inevitabile è che, nell’accorpamento di aspetti 
sanitari e di aspetti psicosociali, i primi hanno finito con il prevalere. 
E ciò non solo per la tendenza generale alla medicalizzazione delle 
risposte ai bisogni delle persone, ma anche perché la collocazione 
dei consultori presso le Aziende Usi - e la direzione per lo più affida­
ta al personale sanitario - portava verso tali scelte.
Non è allora senza significato il dato assai inquietante che emerge 
da una ricerca Censis secondo cui 1'84,2% degli interventi consulto- 
riali prestati in Italia dai consultori pubblici riguarda l’area medica e 
solo il 13,8% l’area psicosociale mentre il 2% quella delle adozioni e 
degli affidi (i dati si trovano in Collicelli, 1991). Sarebbe pertanto op­
portuno che venissero istituiti consultori familiari psicosociali an­
che se strettamente collegati con i consultori familiari sanitari.
3.6 
Gli interventi giudiziari a tutela del minore
Gli interventi giudiziari a tutela del minore inserito in una famiglia 
incapace di aiutarlo nel difficile itinerario di costruzione di una ar­
78

---

La famiglia distruttiva
monica personalità possono essere di entità diversa a seconda del 
grado di disfunzionalità del nucleo.
3.6.1 Interventi sulla potestà genitoriale
Il giudice può effettuare interventi sulla potestà genitoriale - che 
non è un potere del genitore sul minore ma una funzione a lui attri­
buita perché possa sviluppare il suo ruolo educativo - sia, nei casi 
più gravi, dichiarando la decadenza dalla potestà sia intervenendo 
sulle modalità di esercizio della stessa imponendo vincoli o prescri­
zioni che i genitori sono tenuti a osservare. Mentre l'art. 330 del Co­
dice civile afferma che il giudice «può pronunciare la decadenza dal­
la potestà quando il genitore viola o trascura i doveri a essa inerenti 
o abusa dei relativi poteri con grave pregiudizio del figlio», l’art. 333 
stabilisce che «quando la condotta di uno o di entrambi i genitori 
non è tale da dar luogo alla pronuncia di decadenza prevista dall’art. 
330, ma appare comunque pregiudizievole al figlio, il giudice, secon­
do le circostanze, può adottare i provvedimenti convenienti e può 
anche disporre l’allontanamento di lui dalla residenza familiare».
È da rilevare innanzitutto che la pronuncia di decadenza dalla 
potestà può limitare i danni che il minore subisce ma da sola non ri­
solve i problemi di un minore in gravi difficoltà per le carenze fami­
liari. Non ha senso togliere la potestà ma nel contempo consentire la 
permanenza quotidiana del bambino presso il genitore distruggente, 
a cui viene tolta solo la possibilità di fare scelte valide e giuridica­
mente impegnative per il figlio ma non quella di influire negativa- 
mente con la sua incombente presenza su di lui. Né ha molto senso 
togliere la potestà e allontanare il figlio dal suo genitore, senza però 
assicurare un altro valido ambiente familiare: ciò rischia di non ri­
solvere i bisogni inappagati del ragazzo in formazione ma solo di da­
re una risposta giuridico-formale a esigenze assai più corpose.
In realtà nell’istituto della decadenza dalla potestà si riflette an­
cora la vecchia concezione della potestà intesa più come potere che 
come funzione: non per nulla è rimasta nel nostro ordinamento la 
previsione della decadenza dalla potestà come automatica pena ac­
cessoria in caso di condanna penale del genitore per alcuni reati. E 
si riflette anche la concezione eminentemente patrimonialistica di 
tutto il diritto civile, più attento agli aspetti economici che a quelli 
personali: in questa logica, assai riduttiva, la perdita della potestà di 
79

---

Capitolo terzo
rappresentare il minore nella vita di relazione, e di amministrarne i 
beni, costituiva la massima garanzia che al figlio potesse essere data 
contro le prevaricazioni genitoriali.
In realtà molto più significativo deve considerarsi il potere limita­
tivo della potestà ex art. 333: perché consente al giudice di tutelare il 
minore senza nel contempo deresponsabilizzare il suo genitore; per­
ché permette non solo di effettuare inibizioni di contenuto negativo 
ma anche di imporre comportamenti positivi in funzione di una mi­
gliore strutturazione della relazione familiare; perché assicura una 
vigilanza stimolante, e che può essere perfezionata e adeguata agli 
sviluppi della situazione, funzionale al recupero del rapporto genito­
riale educativo; perché tutela quel tanto di autonomia e di esperien­
za di libertà controllata che è indispensabile al ragazzo per conqui­
stare identità e maturità; perché infine permette di disporre l’affida- 
mento del minore al servizio sociale per interventi di vigilanza e di 
sostegno pedagogico e psicologico. Inoltre consente anche di pre­
scrivere terapie psicologiche o sociali ai genitori: non si tratta di in­
debiti trattamenti coatti ma di legittimi oneri finalizzati a evitare la 
più drastica misura deH’allontanamento, lasciando quindi integra la 
libertà del genitore.
Prevede l’ordinamento, sia all’art. 330 sia all’art. 333, la possibi­
lità per il giudice di disporre l’allontanamento del minore - che pos­
sa vedere compromesso il suo percorso di crescita umana per la con­
vivenza familiare - dalla residenza familiare. Per la verità sarebbe 
forse assai più opportuno - come prevedono alcuni progetti di legge 
presentati in Parlamento nella decorsa legislatura e come si prevede 
nel nuovo Codice di procedura penale per alcuni reati compiuti in 
famiglia - che l'ordinamento sancisse, anche in sede civile, la possi­
bilità che venga disposto l’allontanamento dal nucleo familiare del 
genitore distruggente: un simile provvedimento, se praticabile, non 
imporrebbe al minore vittima del genitore, e già molto provato da 
questa esperienza, la perdita del suo ordinario ambiente di vita, che 
costituisce talvolta il suo solo punto di riferimento.
3.6.2 L’affidamento familiare
A tutela del ragazzo l’ordinamento prevede anche la possibilità che 
sia utilizzato l’istituto giuridico dell’affidamento familiare.
Qualora sia impossibile, o inopportuna, la permanenza del ragaz­
zo

---

La famiglia distruttiva
zo nella sua famiglia - e non appaia giustificata la irreversibile reci­
sione dei legami tra il ragazzo e la sua famiglia biologica - può esse­
re disposto l'affidamento del ragazzo o a un’altra famiglia, preferibil­
mente con figli propri, o a una persona singola o anche a una comu­
nità di tipo familiare. L’affidamento familiare può essere disposto o 
direttamente dai servizi, quando vi sia il consenso dei genitori, o dal 
giudice, quando si debba superare il loro dissenso sull’affidamento 
ovvero quando la misura viene decisa nell’ambito di un procedimen­
to sulla potestà ovvero sulla separazione o divorzio tra i genitori. 
Può essere o funzionale al recupero di valide relazioni familiari, at­
traverso il temporaneo allontanamento del minore e la contestuale 
azione di sostegno e di chiarimento della sua famiglia (è l'affidamen­
to familiare temporaneo disciplinato dalla legge del 4 maggio 1983, 
n. 184), ovvero funzionale solo al sostegno di un ragazzo in difficoltà 
per cui, data l’età o il rapporto affettivo non eliminabile con i suoi 
genitori, non è possibile procedere, malgrado le insufficienze genito- 
riali, all’adozione (è l'affidamento a tempo indeterminato disposto in 
sede di separazione o in sede di interventi sulla potestà o in sede di 
provvedimenti rieducativi a seguito di comportamenti devianti del 
ragazzo). Se l’obiettivo di questo nuovo istituto, nella prima ipotesi 
contemplata, è essenzialmente quello di fornire al ragazzo in diffi­
coltà un ambiente di tipo familiare - ma nel contempo di preparare 
e realizzare il reinserimento del ragazzo nella sua famiglia recupera­
ta - l’affidamento deve essere realizzato sulla base di alcuni requisiti 
indispensabili.
È innanzitutto necessario che la famiglia affidataria sappia aprir­
si all’esterno e ai problemi della famiglia di origine senza chiudersi 
sul bambino in stato di bisogno e senza avvilupparlo in un amore 
possessivo che finirebbe inevitabilmente con il troncare i rapporti 
con i suoi genitori anziché rinvigorirli (il che sconsiglia fortemente 
l’affidamento a coppie prive di figli, inevitabilmente portate a cerca­
re nel bambino in affidamento il proprio figlio). È anche indispensa­
bile che la famiglia affidataria abbia una reale comprensione delle 
difficoltà della famiglia di origine che non può e non deve essere né 
giudicata né colpevolizzata. Inoltre, la famiglia affidataria deve sa­
per rispettare il vissuto del ragazzo e principalmente il suo mondo 
affettivo, senza imporre una cultura diversa attraverso tutte quelle 
sottili suggestioni che portano a una colonizzazione, e saper raffor­
zare, non distruggere, il legame affettivo del ragazzo con i suoi geni­
81

---

Capitolo terzo
tori e il suo ordinario ambiente di vita. Ancora la famiglia affidataria 
deve preparare il rientro in famiglia del ragazzo, operando sulla fa­
miglia di origine attraverso una sapiente opera di chiarificazione e 
di sostegno e dando un concreto aiuto per il superamento delle diffi­
coltà che hanno portato la famiglia a non poter adempiere compiu­
tamente al suo compito educativo. Infine, a sua volta, la famiglia af­
fidataria e quella di origine non devono essere lasciate sole ad af­
frontare un compito così impegnativo e difficile, ma devono essere 
costantemente sostenute da servizi capaci di supportare quotidiana­
mente, e non solo saltuariamente, questa esaltante ma assai com­
plessa azione di recupero (un'utile guida per gli operatori nel campo 
degli affidamenti familiari è in Cirillo, 1986).
L'esperienza dell'affido è certamente un’esperienza difficile e im­
pegnativa che richiede non solo generosità ma anche doti particolari 
e una specifica preparazione. È però anche un’esperienza esaltante 
non solo perché consente di interrompere una spirale che porta len­
tamente il ragazzo alla distruzione ma anche perché consente, a chi 
generosamente si dispone a questo importante servizio sociale, di 
superare quella logica familistica che rende troppo spesso la fami­
glia italiana luogo chiuso degli egoismi e santuario più dell'avere che 
dell’essere.
3.6.3 L’adozione
L’intervento più radicale per salvaguardare il figlio di una famiglia 
distruttiva è l’adozione. Un istituto che non solo recide i rapporti 
con genitori disturbanti e distruggenti - come può avvenire anche 
negli interventi ablativi della potestà, accompagnati da disposizioni 
di allontanamento e anche di divieto di visite o incontri - ma sosti­
tuisce anche rapporti insoddisfacenti con nuovi pregnanti rapporti 
familiari capaci di assicurare al ragazzo non solo affetto ma anche 
quella sicurezza e stabilità che sono indispensabili perché egli possa 
trovare una serena identità e strutturarsi come persona compiuta.
Un istituto, quello dell’adozione, che non è - o non dovrebbe esse­
re, come invece qualcuno di fatto vorrebbe - lo strumento per assi­
curare a coppie sterili, a persone singole o a convivenze precarie, an­
che monosessuali, quel bene di consumo che è spesso divenuto il 
bambino. L’adozione deve rimanere, come la legge ha voluto mutan­
do radicalmente il precedente ordinamento, lo strumento privilegia-
82

---

La famiglia distruttiva
to per assicurare a un bambino in difficoltà di crescita per carenze 
familiari una nuova famiglia degli affetti che deve saper dare rispo­
ste esaustive alla sua richiesta di vita e che diverrà a ogni effetto la 
sua unica famiglia.
Certo, non è facile per l’operatore sociale o per il giudice recidere 
drasticamente gli originali rapporti genitoriali per impedire - come 
spesso avviene - che il ragazzo abortisca nella vita: in questi casi di­
viene particolarmente drammatico il conflitto tra i diritti del bambi­
no e i diritti dei genitori e perciò più dolorosamente incerta l’azione 
di coloro che devono preoccuparsi del benessere del minore.
Da un lato vi è un adulto che sa esprimere la sua attuale sofferen­
za e provoca così compassione; dall’altro c’è un bambino la cui soffe­
renza si intuisce ma che non viene chiaramente espressa e di cui bi­
sogna intrawedere non tanto le difficoltà presenti quanto principal­
mente quelle future. Da una parte vi è la giusta scelta dell’ordina­
mento secondo cui il diritto allo sviluppo umano di chi si affaccia al­
la vita deve prevalere su ogni altro diritto; dall’altra vi sono ancora 
ancestrali remore a rompere rapporti di sangue e una sia pur velata 
omertà tra gli adulti. E la pressione di un'opinione pubblica sempre 
pronta a schierarsi con il genitore che potrebbe essere privato del fi­
glio e sempre meno preoccupata dell’avvenire di quest’ultimo, ac­
centua fortemente le difficoltà e le incertezze degli operatori additati 
al pubblico disprezzo come i sadici seviziatori dei bambini. Non ci si 
può meravigliare allora se sono stati presentati in Parlamento pro­
getti di legge per rendere più difficile la dichiarazione di adottabili; 
se non diminuiscono i bambini in istituti assistenziali; se il numero 
di dichiarazioni di adottabilità è fortemente diminuito; se la stessa 
giurisprudenza in materia di abbandono diviene sempre più oscil­
lante e restrittiva.
Ma la considerazione per l’adulto - e la sua eventuale sofferenza - 
non può mai giustificare il sacrificio di un bambino che si apre alla 
vita e che giustamente esige una pienezza di esistenza e quindi una 
compiutezza umana. Sancire - per solidarietà con l’adulto anche 
sofferente - la morte civile del figlio significherebbe oltretutto perpe­
tuare una catena di sofferenze e di incompiutezze innescando una 
spirale che aggiunge insufficienze a insufficienze: è esperienza docu­
mentata che il bambino maltrattato o deprivato diviene a sua volta 
un genitore maltrattante e deprivante.
83

---

Capitolo terzo
3.7 
Tre condizioni per tutelare il minore e la sua famiglia
Gli interventi assistenziali, come del resto gli interventi giudiziari, 
devono - nel bilanciare il diritto allo sviluppo umano del minore, 
che la Costituzione ritiene assoluto ex art. 2, e i diritti dei genitori 
che la Costituzione ritiene contraibili quando non sono funzionali 
alla realizzazione del primo; l'art. 30 prevede espressamente che «in 
caso di incapacità dei genitori», non di impossibilità, «la legge prov­
vede a che siano assolti i loro compiti» - tenere sempre conto di tre 
condizioni fondamentali per tutelare adeguatamente sia il minore 
che la sua famiglia.
3.7.1 Una valutazione che parta dall’interesse del minore
La valutazione della positività o meno della relazione educativa che 
si è venuta sviluppando - o che si prevede possa svolgersi in futuro 
tra genitori e figlio - non può essere effettuata sulla base di criteri 
astratti o di modelli stereotipi di genitore ottimale o di famiglia a ri­
schio. La valutazione deve partire dal ragazzo e dalle sue peculiari 
esigenze e deve svolgersi approfondendo i rapporti che si intreccia­
no tra i vari soggetti della vicenda umana in esame.
Fattori diversi dalle qualità positive o negative di una persona 
possono infatti influire in un rapporto interpersonale rendendolo 
strutturante o meno: nell’identificare chi possa meglio aiutare il ra­
gazzo nel suo itinerario formativo non si deve partire da un modello 
ideale a cui rapportare le figure genitoriali concrete per valutarne il 
quantum di approssimazione al modello e, conseguentemente, se 
questo è al di sotto di una certa soglia, l’incapacità educativa. Si deve 
invece partire dai bisogni non di un bambino astratto ma di quel 
bambino concreto: dal suo bisogno di sicurezza che può essere ap­
pagato anche da un genitore per tanti versi imperfetto; dal suo biso­
gno di un particolare tipo di affettività che un genitore può dare an­
che se è per molte cose carente; dalla stfà necessità di ottenere una 
certa autonomia per potersi sviluppare che una figura genitoriale 
può assicurare meglio di un’altra. La valutazione della attitudine a 
una funzione educativa deve perciò essere legata alla capacità, an­
che relativa, di comprendere i vissuti del bambino e le sue esigenze e 
di saperle anche istintualmente soddisfare.
84

---

La famiglia distruttiva
3.7.2 Non colpevolizzare la famiglia di origine
L’intervento sulla famiglia a tutela della personalità del bambino 
non è radicato su una colpa del genitore, e quindi su una sua respon­
sabilità morale, ma esclusivamente sul fatto che, coscientemente o 
meno, la condotta posta in essere costituisce oggettivamente un pre­
giudizio per il soggetto in età evolutiva, mettendone in grave perico­
lo o turbandone l’equilibrato sviluppo fisico o psichico. È il danno 
che ne può ricevere il soggetto che conta, non la volontà vessatoria o 
colonizzatrice del genitore; è il futuro del ragazzo che deve preoccu­
pare, non il comportamento passato dell'adulto che interessa san­
zionare. Il giudizio che si è chiamati a dare non è un giudizio di "va­
lore" sulla persona dell’adulto, ma solo un giudizio prognostico sul­
l'evoluzione del processo maturativo del minore.
Non è il genitore che si giudica, è la situazione del ragazzo che 
deve essere valutata in funzione della possibilità di realizzare con­
cretamente il suo processo di sviluppo umano. Può essere umana­
mente assai doloroso privare di un figlio un genitore malato di men­
te o tossicodipendente o violento per patologie personali o del tutto 
incapace sul piano educativo per rilevanti carenze di personalità. 
Ma non appare eticamente giusto - ove non si consideri il figlio co­
me mera proprietà del genitore e una cosa di sua pertinenza - con­
dannare il bambino a un tristissimo futuro e a una lenta morte dello 
spirito, più grave della stessa morte fisica, solo per evitare un dolore 
all’adulto anche incolpevole ma comunque inidoneo a svolgere la 
sua funzione.
Utilizzare il ragazzo solo come strumento terapeutico significa 
ancora una volta strumentalizzarlo a esigenze che sono di altri non 
sue proprie. Se anche il ragazzo è persona, e se anche a lui sono rico­
nosciuti diritti, non appare lecito ridurlo a mera "risorsa” dell’adulto 
conculcandone fondamentali diritti.
3.7.3 I tempi del bambino, i tempi dell'adulto
Certo, è necessaria molta prudenza nella valutazione di queste situa­
zioni; certo, è indispensabile - prima di ricorrere a interventi drasti­
ci - esperimentare concretamente le possibilità di sostegno al geni­
tore per recuperarlo se possibile. Ma non si può non porre sul piatto 
della bilancia anche la considerazione che i "tempi” del bambino so­
85

---

Capitolo terzo
no diversi dai "tempi” dell'adulto: il tempo che si concede all’adulto, 
e che dovrebbe servire al recupero, può provocare al bambino danni 
irreversibili, per cui l'aspettare spesso si traduce in un condannare il 
ragazzo alla distruzione della sua personalità.
La giusta "comprensione” per l’adulto non può risolversi in una 
sottovalutazione delle esigenze di crescita del minore; né la soprav­
valutazione delle risorse territoriali e personali del genitore può 
comportare una sostanziale obliterazione della contemporanea di­
struzione delle potenzialità del bambino.
Per non compiere errori gravi è certamente indispensabile che il 
giudice, e l’operatore chiamato a coadiuvarlo in questa diffìcilissima 
decisione, sia adeguatamente specializzato. Ma è principalmente ne­
cessario che entrambi sappiano umilmente ripiegarsi, con grande 
umanità, sulla situazione di vita su cui si deve incidere: senza cerca­
re sicurezze in stereotipi preconfezionati; senza ricorrere, per sal­
varsi apparentemente l’anima, a scorciatoie che sembrano risolvere 
tutti i problemi senza gravi ripercussioni ma che in realtà tampona­
no le situazioni senza risolverle; accettando, con forte tremore ma 
con coraggio, il rischio ragionato che è ineliminabile in ogni funzio­
ne che sia autenticamente educativa.
Riferimenti bibliografici
Angelo C., Menghi P„ Nicolò Corigliano A.M., 1982, La famiglia rigida, 
Unicopli, Milano.
Baldini T., Gatti U., 1972, Dinamica familiare e delinquenza minorile, Unico­
pli, Milano.
Balloni A., Fadiga L., 1976, La fabbrica dei disadattati. Infanzia abbandonata 
e gioventù deviante, Nuove Edizioni Operaie, Roma.
-, 1978, Ambiente, ritardo mentale e devianza, Il Mulino, Bologna,
Bianchi E., Vernò F. (a cura di), 1995, Le famiglie multiproblematiche non 
hanno solo problemi, Fondazione "Emanuela Zancan”, Padova.
Bowlby J., 1980, Attaccamento e perdita, Bollati Boringhieri, Torino
Caffo E. (a cura di), 1988, Il rischio familiare e la tutela del bambino, Angeli,
Milano.
Cirillo S., 1986, Famiglie in crisi e affido familiare, NIS, Roma.
-, Cipollini M.V., 1994, L’assistente sociale ruba i bambini?, Cortina, Milano. 
Cirillo S., Salvini Palazzoli M., 1988,1 giochi psicotici nella famiglia, Corti­
na, Milano.
86

---

La famiglia distruttiva
Collicelli C., 1991, Famiglia e politiche sociali in Italia, in Donati P. (a cura 
di), Secondo rapporto sulla famiglia in Italia, Paoline, Milano.
Correrà M., Mantovani F., 1988, La violenza nella famiglia, Cedam, Padova.
Malagoli Togliatti M., Tofari Rocchetta L., 1987, Famiglie multiproblema- 
tiche, NIS, Roma.
Mazza Galanti F. (a cura di), 1993, Tutela della famiglia o famiglia sotto tute­
la?, Unicopli, Milano.
Moro A.C., 1988, Erode tra noi, Mursia, Milano.
Winnicot D.W., 1968, La famiglia e lo sviluppo dell’individuo, Armando, 
Roma.
87

---

IV. LA FAMIGLIA MULTIETNICA
4.1 
Conflitti e ricchezze in una società interculturale
Quando si parla nel linguaggio economico e politico di popolazioni 
immigrate, esse sono spesso rappresentate come una realtà colletti­
va indifferenziata. Eppure costituiscono invece un luogo di vita dove 
dei gruppi umani creano continui contatti e danno origine a una in­
tensa comunicazione interculturale, provocando un processo di me- 
tissaggio che se può diventare conflittuale può tuttavia costituire pu­
re una vera ricchezza.
Perché le migrazioni si rivelino come luogo di desiderio e di paro­
la occorre percepire gli immigrati non più solamente come oggetti, 
ma come soggetti che parlano attraverso i loro avvenimenti familia­
ri. Il matrimonio interetnico, e di conseguenza la famiglia multietni- 
ca, offrono, secondo Augustin Barbara, noto studioso francese dei 
cosiddetti "matrimoni misti", un’occasione privilegiata per questo 
tentativo: comprendere come, perché e quando dei gruppi stranieri, 
gli uni in rapporto agli altri, creano delle relazioni e le sviluppano 
(Barbara, 1991).
Per scelta, per necessità economica o per costrizione politica (esi­
liati, profughi e rifugiati) gli uomini migrano. Cercano lavoro, prose­
guono i loro studi, viaggiano e soggiornano, passano le vacanze in 
paesi diversi dal loro.
Il processo di decolonizzazione ha prodotto negli anni sessanta e 
settanta un imponente fenomeno di insediamento in Europa di di­
versi milioni di cittadini di paesi dell’Asia, dell’Africa, dell'America 
centrale, già territori degli imperi coloniali europei, determinando 
un importante fenomeno di incrocio etnico nella popolazione euro­
pea, soprattutto nelle aree urbane.
88

---

La famiglia multietnica
L’inserimento e il processo di integrazione di queste persone si 
realizzano a diversi livelli (professionale, territoriale, familiare, civi­
co) secondo le tappe del loro percorso biografico. Questa inserzione 
si concretizza attraverso una combinazione di integrazioni differen­
ziali, tra le quali va annoverato il “matrimonio interculturale" o 
"misto”.
Il matrimonio misto mette in luce le strutture della parentela che 
le diverse società hanno elaborato per "regolare” i rapporti sessuali e 
nello stesso tempo la loro riproduzione biologica in armonia con gli 
interessi generali (Barbara, 1991). Questa osservazione, già messa in 
rilievo da Claude Lévi-Strauss, indica la complessità del matrimonio 
di questo tipo, nella misura in cui un individuo sposa un coniuge al 
di fuori del suo gruppo d'origine (Lévi-Strauss, 1949). Per questo il 
matrimonio misto può costituire un quadro di ricerca per lo studio 
dei contatti tra culture differenti e apporta uno sguardo interessante 
sui fenomeni originati dall'immigrazione.
Al centro delle preoccupazioni teoriche, il matrimonio misto può 
portare elementi di spiegazione sui contatti tra persone di diverse 
cultura e le differenti forme di rifiuto dell'incrocio, messe in eviden­
za da Pierre-André Taguieff (1988).
Specie di laboratorio, il matrimonio misto e la famiglia interetni­
ca apportano elementi interessanti allo studio della dinamica della 
relazione coniugale nel matrimonio "modale” (concetto ripreso dal­
la statistica; il modo essendo valore della serie statistica che è osser­
vato con la frequenza più elevata) o cosiddetto “ordinario”.
Il matrimonio misto ci fa riflettere sulla formulazione di ipotesi 
al fine di rispondere a diversi interrogativi che questo fenomeno po­
ne: come e in che circostanze questi uomini e queste donne creano 
incontri e relazioni? Quali modi di negoziazione della differenza 
sanno creare? Quali strategie identitarie sviluppano? Quale destino 
costruiscono che abbia degli effetti sui loro gruppi sociali e culturali 
di appartenenza? In che cosa e come questi destini individuali si 
iscrivono nelle regolazioni sociali? (Barbara, 1991). Non sono che 
alcuni interrogativi dell’ampia problematica suscitata da questa 
realtà sociale.
89

---

Capitolo quarto
4.2 
Complessità del fenomeno
La nozione di famiglia multietnica è una nozione che racchiude di­
verse ambiguità, perché strettamente dipendente "a monte” dalla no­
zione carica di una pluralità di significati, qual è quella di “matrimo­
nio misto” o di "coppia mista”. Ogni famiglia multietnica ha origine 
da una coppia "mista". Non si può quindi abbordare la realtà sociale 
della famiglia multietnica in modo soddisfacente senza condurre 
prima una riflessione critica sulla nozione di matrimonio misto.
Il termine pone infatti un problema: esso fa supporre che esista­
no certi tipi di matrimoni, coppie, famiglie dette “miste" e che que­
ste si differenzierebbero significativamente da altri matrimoni, cop­
pie, famiglie supposti per antifrasi non misti, ossia ordinari o nor­
mali.
"Misto", nei dizionari, si riferisce alla copresenza di due sessi, là 
dove si aveva l’abitudine di separarli (scuola mista, doppio misto di 
tennis...). Accoppiata alla parola "coppia" o “matrimonio”, la diffe­
renza sessuale appare come tautologica perché supposta per defini­
zione, da cui l’obiezione che "ogni matrimonio è misto", svuotando 
così la nozione dal suo senso. Risulta quindi chiaramente che il ter­
mine "misto” rinvia ad altre differenze. Effettivamente esso è utiliz­
zato per designare situazioni considerate come "mescolanze”:
- il dizionario francese Petit Robert definisce i matrimoni misti 
«matrimoni... tra cattolici e cristiani di un'altra Chiesa», ciò che cor­
risponde alla definizione ritenuta dal Codice di Diritto Canonico del­
la Chiesa cattolica che distingue il «matrimonio misto» dal matri­
monio «di mista religione», che è quello contratto tra un cattolico e 
un credente di religione non cristiana;
- il dizionario italiano Sandroni definisce matrimonio misto 
quello contratto «tra persone di razza o di religione diversa»;
- alcuni dizionari anglosassoni (Webster’s, Harrap’s) definiscono 
il matrimonio misto come un matrimonio «interrazziale o interreli­
gioso»;
- il dizionario francese-tedesco Pons definisce il matrimonio mi­
sto Mischehe (rassische), matrimonio interrazziale. In tedesco il ter­
mine “Mischehe” fa riferimento diretto a un metissaggio genetico o 
a un matrimonio proibito (quale era, ad esempio, sotto la legislazio­
ne nazista, il matrimonio tra gli ebrei e gli ariani, contrario alla pu­
90

---

La famiglia multietnica
rezza della razza, o tra i bianchi e i neri nel regime dell’apartheid in 
Africa del Sud; Varrò, 1994; Collet, 1991).
Nella sua utilizzazione più comune, in statistica demografica e in 
storia dell'immigrazione, il termine matrimonio misto indica il ma­
trimonio binazionale (cioè di mista nazionalità) che unisce due per­
sone di cui una nazionale e l’altra straniera. Questa semplicità giuri- 
dico-amministrativa, facilmente reperibile e quantificabile dalle sta­
tistiche dello stato civile è tuttavia ingannevole, soprattutto quando 
si analizzano i matrimoni tra stranieri e nazionali come una prova 
d’assimilazione o di integrazione alla comunità nazionale.
4.3 
Ambiguità del criterio di nazionalità
Inchieste precise incitano a temperare gli ardori di chi vede nelle 
percentuali di matrimoni misti la prova della rapida assimilazione 
delle ondate migratorie di vecchia data. Analizzando più da vicino i 
dati ci si accorge che si classificano tra “matrimoni misti" delle 
“unioni binazionali” che legano persone della stessa origine etnica, 
anche se di statuto giuridico nazionale differente.
Gli studi, ad esempio, condotti da Gérard Noiriel nella Lorena si­
derurgica negli archivi di stato civile, attraverso ricerche patronimi­
che e del luogo di nascita, lo confermano ampiamente (Noiriel, 
1982). Alla stessa conclusione arriva Jean Simon sulle unioni tra 
“francesi" e "donne asiatiche”: persone dello stesso gruppo etnico 
ma di cui una ha cambiato nazionalità (Simon, 1981). Nicolay, in 
una monografia svolta su un comune della Mosella, distinguendo i 
matrimoni secondo la patronimia e il luogo di nascita, mostra che, 
tra il 1954 e il 1964, il 10,6% dei matrimoni uniscono uno straniero e 
una francese di origine, ma che pressoché un terzo dei matrimoni 
tra stranieri e donne francesi sono di fatto matrimoni di stranieri 
con donne francesi di origine straniera, naturalizzate francesi (Nico­
lay, 1967).
Certi autori (Barbara, 1987) preferiscono specificare le coppie 
miste come «coppie interculturali», privilegiando l'«incrocio cultu­
rale» in rapporto all’«incontro giuridico» (straniero/nazionale), ne­
gligendo così la disugualianza degli statuti giuridici, che costituisco­
no un fattore supplementare di mixità, e gli aspetti specifici che ne 
possono derivare.
91

---

Capitolo quarto
L'aspetto giuridico, ad esempio, non è generalmente invocato ne­
gli studi realizzati in Francia sino alla fine degli anni ottanta. Questo 
si può spiegare per il contesto francese (Collet, 1991), che implica 
una cittadinanza che si estende a un territorio nazionale plurietnico 
(Dipartimenti e territori d'Oltremare, Dom-tom). A causa, inoltre, 
delle molteplici possibilità di acquisizione - automatica o di diritto 
della nazionalità francese -, le coppie miste di nazionalità differente 
non rappresentano che una porzione delle coppie miste (in senso in­
terculturale) in Francia. Si pensi, in particolare, alle coppie tra citta­
dini francesi metropolitani bianchi e cittadini francesi dei Dom- 
tom, tra cittadini francesi di origine francese e cittadini francesi di 
origine immigrata, tra francesi cristiani e francesi ebrei o musulma­
ni, per non evocare che i casi più frequenti.
Il criterio giuridico della nazionalità differente tra i due coniugi 
allo scopo di individuare il matrimonio misto nel senso intercultura­
le o etnico è ancora meno operante, a motivo della diversità di legi­
slazione concernente l’acquisto della nazionalità, in Gran Bretagna, 
dove i cittadini provenienti delle aree facenti parte già dell’impero 
coloniale inglese hanno la cittadinanza inglese (indo-pakistani, cari- 
beani ecc.).
Contrariamente alla Francia e alla Gran Bretagna, l’aspetto giuri­
dico della diversità di cittadinanza è invece generalmente sollevato 
in Germania: gli autori hanno, infatti, la tendenza inversa, essa pure 
criticabile, di rinchiudere l’individuo nella sua condizione di stranie­
ro, benché esso non lo sia che per il passaporto, come avviene, per 
esempio, alle persone nate da genitori stranieri in Germania e qui 
scolarizzate e socializzate (Collet, 1991).
Per ben situare il grado di "mixità” sul piano giuridico, occorre 
dunque tenere sempre presente la legislazione dei diversi Stati in 
materia di acquisizione della nazionalità.
Vi sono, ad esempio, notevoli differenze tra la legge francese e 
quella tedesca sulla nazionalità e le differenti possibilità di acquisir­
la. In Francia è straniera ogni persona di nazionalità straniera; in 
Germania ogni persona che non sia tedesca secondo l’art. 16 della 
legge fondamentale che attribuisce l’appartenenza etnica tedesca a 
ogni persona di discendenza tedesca (anche di più lontana genera­
zione). Ad esempio, gli Aussiedler, rimpatriati di origine tedesca dei 
paesi dell’Est (oltre 1.868.000 dal 1988 al 1994, soprattutto dalla Po­
lonia, dalla Romania e dall’ex Unione Sovietica) e gli Ubersiedler, im­
92

---

La famiglia multietnica
migrati di origine della Rda prima della riunifìcazione, non sono 
stranieri, anche se linguisticamente e culturalmente gli Aussiedler 
dovrebbero essere spesso ritenuti tedi.
Secondo la legge sulla nazionalità tedesca, la nazionalità è attri­
buita secondo il principio del jus sanguinis, cioè la discendenza da 
almeno un genitore tedesco. In Francia vi si aggiungono invece dei 
criteri di jus soli per le persone che sono nate in Francia da genitori 
stranieri, essi stessi nati in Francia. Fino al 1993 erano pure automa­
ticamente francesi al raggiungimento della maggiore età salvo ri­
nuncia espressa i figli nati in Francia da genitori stranieri nati all’e­
stero (dal 1993 si esige una dichiarazione volontaria, prima del com­
pimento della maggiore età).
Se, nei due paesi, la proporzione della popolazione straniera sul­
la popolazione globale è pressoché equivalente (tra il 7 e 1’8 %) oc­
corre tenere presente, qualora si vogliano confrontare i dati tra cop­
pie miste in Francia e in Germania, che molti stranieri che vivono in 
Germania sarebbero diventati di nazionalità francese se avessero 
vissuto in Francia. D'altra parte circa mezzo milione di stranieri, na­
turalizzati alla nascita o alla maggiore età in Francia dal 1977 al 
1986, sarebbero rimasti giuridicamente stranieri se fossero nati e 
cresciuti in Germania. Ciò che rende quindi non comparabile la per­
centuale dei matrimoni binazionali dei due paesi.
Si capisce così come in Germania il riferimento a un’altra cultura 
può essere colto della nazionalità del coniuge, mentre in Francia no. 
Si può dire che mentre lo straniero sposandosi con un francese di­
venta congiunto di un francese, in Germania è il congiunto tedesco 
che diventa congiunto di uno straniero (Collet, 1991).
Alla fine degli anni settanta, Doris Bensimon e Fran^oise Laut­
man nella definizione di matrimonio misto, oltre ai già citati criteri 
di differenza, quali la religione, la razza, l’etnia, avevano aggiunto, 
come nuovo criterio, il fatto che il matrimonio debba essere percepi­
to come misto, suscitando una reazione nell'ambiente sociale circo­
stante (Lautman e Bensimon, 1977). In realtà conta meno la diffe­
renza oggettiva che il suo significato nell’ambiente sociale. Ciò che 
caratterizza sempre in una maniera o nell’altra quello che noi chia­
miamo matrimonio misto è la non conformità alla norma sociale: si 
tratta di matrimoni che sono quasi per definizione il contrario del 
matrimonio “arrangiato”. La nozione di matrimonio misto include 
una dimensione necessaria soggettiva: la presa di considerazione 
93

---

Capìtolo quarto
della valutazione da parte dei gruppi sociali del carattere appropria­
to o improprio dell’unione dei loro membri (Streiff-Fenart, 1994).
A questa stessa nozione, completata dal criterio della differenza 
di cittadinanza, pervengono Beate Collet e Catherine Delcroix, che 
nelle loro inchieste e ricerche allargano il concetto di “matrimonio 
misto” includendovi anche quello di “coppia mista" (Collet, 1991; 
Delcroix, 1993). L’aumento notevole negli ultimi quindici anni delle 
coabitazioni ha spinto i ricercatori a studiare anche le "unioni libere 
miste”. Pure Jean Dejeux preferisce parlare di «unioni miste» inclu­
dendovi i matrimoni e le unioni libere (Dejeux, 1990). Il fatto che per 
cinque, dieci o quindici anni due persone conducano una vita comu­
ne, manifestino reciprocamente la loro stima e il loro amore parten­
do da educazioni e culture differenti costituisce una realtà umana e 
sociale di non poco conto.
Ma c'è una ragione supplementare per includere le unioni libere 
tra le unioni e famiglie interetniche. In modo generale, l'unione libe­
ra risulta essere una forma privilegiata di sviluppo delle unioni mi­
ste, sia perché esse si presentano in una logica di modernità che le 
rende più naturali, sia anche perché costituiscono un compromesso 
accettabile che evita la pubblicità di un matrimonio socialmente di­
sapprovato.
Dall’inchiesta Ined del 1994 (Tribalat, 1995), si può, ad esempio, 
valutare il grado di minore “costrizione familiare” sulla formazione 
delle unioni libere per la loro importanza nei confronti dei matrimo­
ni formali delle donne algerine. Il grado di libertà si rivela molto più 
importante nel caso delle unioni libere e informali dove la scelta fuo­
ri dal gruppo etnico-religioso d'origine risulta due volte più impor­
tante che nel caso del matrimonio formale.
Da quanto già abbiamo rilevato, la famiglia interetnica si rivela 
un soggetto delicato, complesso e difficile da trattare quantitativa­
mente. Tanto più che l'analisi qualitativa, fatta da ricerche puntuali, 
ha permesso di mettere in evidenza che le differenze tra i coniugi 
mantengono una pertinenza anche quando hanno cessato di essere 
per la conversione di uno dei due membri (da musulmano a cristia­
no o viceversa), o per il suo cambiamento di nazionalità.
94

---

La famiglia multietnica
4.4 
Carattere vago delle nozioni di etnia e di cultura
I problemi di terminologia riguardanti la nozione di "famiglia o cop­
pia mista” o "interetnica" nei confronti della nozione di "eteroga­
mia” sorgono dal fatto che mentre l’eterogamia si definisce sulla di­
stanza sociale tra i coniugi (classe sociale, classe di età, distanza geo­
grafica ecc.), la nozione di coppia o famiglia interetnica si definisce 
tenendo in conto la distanza razziale, religiosa, culturale, linguisti­
ca, etnica tra i coniugi (Streiff-Fenart, 1994).
Ora, mentre gli elementi di distanza presi in esame nella nozione 
di eterogamia sono soggetti a oggettivazione attraverso categorie 
identificabili dal sociologo (categoria socioprofessionale, luogo di 
residenza - campagna-città -, classe di età...), gli elementi di distan­
za che entrano in gioco nella nozione di "coppia o famiglia mista” o 
"interetnica" fanno riferimento a categorie sfumate e vaghe quali 
l’etnia o la cultura. Queste appartenenze non si escludono mutua­
mente (si può essere italo-americano o franco-maghrebino) e ciò 
che maggiormente importa non possono essere diagnosticate indi­
pendentemente dalla maniera in cui i soggetti stessi le utilizzano co­
me categorizzazioni sociali o schemi di identificazione. Che interes­
se ci potrebbe essere, ad esempio, a identificare come misto un ma­
trimonio tra una algerina nata e cresciuta in Algeria e un francese di 
origine algerina nato e cresciuto in Francia quando quest’ultimo 
considera di avere concluso un matrimonio all'interno della sua co­
munità algerina? In modo opposto, un matrimonio tra un nazionale 
e uno straniero cessa di essere misto per il semplice fatto che il con­
giunto straniero ottiene la sua naturalizzazione? (Streiff-Fenart, 
1994).
Ricerche puntuali hanno tuttavia mostrato i malintesi che esisto­
no quando si considerano come matrimoni intraetnici i matrimoni 
contratti tra persone dello stesso gruppo etnico, ma nate e cresciute 
in contesti diversi. Per esempio, per gli uomini come per le donne 
nati in Algeria e arrivati celibi in Francia, le unioni più fragili sono 
quelle concluse con una persona di origine algerina nata in Francia. 
Più del 50% delle unioni contratte prima del 1983 sono state rotte 
nei successivi dieci anni, e, per la maggioranza, rapidamente. Que­
sta frequenza di rottura deve essere rapportata al 12-15% osservato, 
in media, in Francia. L’esame delle unioni anche più recenti con­
ferma questo fenomeno. Questa estrema fragilità, secondo Tribalat 
95

---

Capitolo quarto
(1995), va probabilmente attribuita al malinteso sul quale queste 
unioni si sono costruite, nato da una falsa prossimità culturale (Tri- 
balat, 1995). I giovani di origine algerina di nazionalità francese so­
no profondamente acculturati all’ambiente francese e probabilmen­
te più distanziati culturalmente di quanto lo credano dagli algerini 
d’Algeria.
Occorre quindi usare con prudenza la qualifica di "falsa mesco­
lanza" attribuita ai matrimoni di uno straniero con un francese na­
turalizzato originario dello stesso ceppo etnico del congiunto. Vi 
possono essere matrimoni di mista nazionalità che pur essendo in- 
traetnici sono profondamente interculturali.
La difficoltà di valutare la mixità matrimoniale e quindi anche 
quella della famiglia consiste nella diversità dei criteri con cui la si 
potrebbe valutare: bisogna valutarla partendo dalla designazione so­
ciale di questa differenza?
Nel primo caso, si suppone che la differenza in se stessa eserciti 
degli effetti sul contenuto della relazione matrimoniale (per esempio 
che faccia nascere dei problemi di comunicazione e di comprensio­
ne all’intemo della coppia e che, dunque, più grandi e più numerose 
saranno le differenze, più forti saranno gli effetti della mixità).
Nel secondo caso, non è la differenza in sé che determina la 
mixità, ma la pertinenza che le conferiscono gli attori in un contesto 
sociale determinato. A questo proposito, Streiff-Fenart cita, come 
esempio, il caso di una coppia serbo-croata che indubbiamente è 
considerata oggi una coppia mista in Jugoslavia. Questa coppia sa­
rebbe stata percepita come coppia mista quando essa formava una 
coppia di immigrati jugoslavi in Germania o in Francia dieci anni fa 
(Streiff-Fenart, 1994)?
Barbara cita, a sua volta, il fatto della coesistenza nell'ex Jugosla­
via di più di 1.500.000 famiglie miste nel periodo del regime di Tito. 
A quali tragedie e discriminazioni sono andate incontro nella recen­
te guerra civile (Barbara, 1993)?
Si possono, a questo riguardo, fare molti altri riferimenti. Un ma­
trimonio tra un protestante e un cattolico, oggi, in Irlanda, può esse­
re risentito come profondamente "misto”. Lo sarebbe molto meno a 
Parigi. Un matrimonio tra un antillese e un francese in un villaggio 
bretone può essere percepito come misto mentre a Londra potrebbe 
passare nell'anonimato. La stessa cosa può essere applicata a un ma­
trimonio tra un francese e un’algerina in Algeria, durante il periodo 
96

---

La famiglia multietnica
coloniale e un matrimonio analogo in Francia, oggi. Elementi deter­
minanti intervengono nei criteri di "mixità” oltre a colore, religione 
e lingua. Si pensi, ad esempio, al luogo di residenza. Una coppia mi­
sta che unisce un belga a una marocchina che decidono di vivere in 
un paese terzo come l’Inghilterra vivranno un grado di "mixità” infe­
riore a quello che avrebbero incontrato qualora avessero scelto di vi­
vere nel paese di uno dei coniugi.
Un altro fattore di ambiguità è quello che si riferisce alla relazio­
ne che noi stabiliamo tra individuo e gruppo. I congiunti di una cop­
pia mista sono definiti principalmente per dei tratti (lineamenti ca­
ratteristici) che segnalano la loro appartenenza a dei gruppi e che es­
si condividono con coloro che presentano gli stessi tratti (linguistici, 
etnici, religiosi ecc.)? Oppure sono definiti per la loro irriducibile 
differenza in rapporto a qualsiasi altro, in quanto guidati dalle loro 
strategie personali in quanto individui. In altre parole, non diventa 
abusivo studiare le coppie miste come se i coniugi si riferissero sem­
pre ai loro gruppi di provenienza?
Quando si afferma, per esempio, che vi sono da due a tre milioni 
di musulmani in Francia, intendiamo parlare di credenti, o sempli­
cemente di persone che si situano nella tradizione islamica, senza 
che si pregiudichi della fede o no, musulmani "sociologici", oppure 
catalogati amministrativamente come musulmani a motivo del loro 
nome patronimico arabo? (Dejeux, 1990).
Streiff-Fenart si domanda se il matrimonio tra due individui atei 
di famiglia ebrea e cristiana sia un matrimonio misto (Streiff-Fe­
nart, 1994). Per rispondere a questa questione bisognerebbe dispor­
re di ricerche empiriche che permettano di sapere in quale misura 
gli individui sono costretti dalle rappresentazioni collettive della 
"mixità matrimoniale”, e in quale misura la designazione sociale di 
un matrimonio come matrimonio misto abbia degli effetti sulla ma­
niera con la quale una coppia gestisce la sua interazione coniugale e 
la sua identità familiare.
Un'altra fonte di ambiguità è la distinzione stessa tra il misto e il 
non misto. Ancora Streiff-Fenart si chiede se sia possibile e teorica­
mente fondata la costruzione di una categoria di unioni (i matrimo­
ni misti) che si opporrebbero analiticamente a un’altra categoria di 
unioni (i matrimoni ordinari) o se, invece, non si dovrebbe conside­
rare che a partire dal momento in cui il matrimonio unisce sempre 
(almeno nelle società che non praticano una stretta endogamia fa­
97

---

Capitolo quarto
migliare) dei coniugi appartenenti a gruppi famigliati differenti, tutte 
le coppie sono più o meno miste. In altre parole, la “mescolanza ma­
trimoniale” si deve concepire come una specificità propria a un cer­
to tipo di unione o come una variabile? (Streiff-Fenart, 1994).
Su questa questione, sembra che le risposte si differenzino a se­
condo che si analizzi il matrimonio misto dal punto di vista della re­
lazione tra i gruppi, cioè della sociologia delle migrazioni o delle re­
lazioni interetniche, o dal punto di vista della sociologia della fami­
glia o della psicologia delle relazioni coniugali.
Nel primo caso, sottolinea Streiff-Fenart, il punto di partenza 
della ricerca è la presupposta esistenza di gruppi già identificati e 
posti come differenti (gli immigrati e i non immigrati, i nazionali e 
gli stranieri, gli ebrei e i cristiani ecc.) ed è questa differenza che è 
definita come costitutiva della "mescolanza matrimoniale”. È questa 
la problematica trattata dalla maggior parte delle ricerche america­
ne sui matrimoni misti.
Nel secondo caso è invece la cellula coniugale che costituisce l’u­
nità di analisi, e la “mescolanza matrimoniale” appare come una va­
riabile tra altre, che influisce sul meccanismo della negoziazione co­
niugale. L’idea sostenuta da molti ricercatori che le coppie miste co­
stituiscano dei laboratori dell’interazione coniugale sembra orien­
tarsi in questo senso: tra le coppie miste e quelle non miste non esi­
ste una differenza di natura ma solo una differenza di grado.
Grazie a queste chiarificazioni possiamo proporre come defini­
zione della coppia mista nel senso interetnico e interculturale la de­
finizione seguente suggerita da Beate Collet: «Ogni unione coniuga­
le, legale o di fatto, implicante due persone di sesso differente, ap­
partenenti a nazioni distinte o divenute distinte; aderenti o avendo 
aderito a religioni differenti, discendenti da etnie o razze (nel senso 
della fenotipia) differenti, se l’una o più di queste differenze attuali o 
passate sono percepite da almeno uno deipartenaires, come una fon­
te di difficoltà legali, sociali, culturali o affettive, o se esse provocano 
una reazione dell’ambiente sociale» (Collet, 1991).
4.5 
Quantificazione del fenomeno
A causa delle difficoltà descritte più sopra non esistono dati che pos­
sano mettere in evidenza la dimensione quantitativa del fenomeno, 
rilevarne l’evoluzione nel tempo e soprattutto permettere un con­
98

---

La famiglia multietnica
fronto intemazionale della sua importanza nei confronti dell’insie­
me dei matrimoni contratti nei singoli paesi.
Gli unici dati disponibili si riferiscono ai matrimoni contratti nei 
singoli paesi da stranieri con coniugi nazionali, i cosiddetti matrimo­
ni binazionali contratti tra uno straniero e una cittadina dello Stato 
ospite. Non esistono studi comparativi intemazionali che includano 
i matrimoni contratti tra stranieri di diversa nazionalità (tra un im­
migrato turco, per esempio, e una immigrata italiana in Francia o in 
Germania). L’interesse delle ricerche demografiche e sociali in mate­
ria si è infatti praticamente limitato all’ analisi delle migrazioni e al­
lo studio dei matrimoni misti in rapporto al processo di assimilazio­
ne o di integrazione degli stranieri nelle società ospiti. Non dispo­
niamo quindi di dati comparativi relativi ai matrimoni tra stranieri 
di diversa nazionalità.
Generalmente le statistiche delle nazionalità di cui si dispone si 
riferiscono solo ai matrimoni celebrati dagli stranieri nel paese ospi­
tante: sfuggono quindi i matrimoni celebrati dagli immigrati nel lo­
ro paese di origine, impedendo così di stabilire un rapporto tra i ma­
trimoni interetnici e intraetnici di un determinato gruppo nazionale 
di immigrati, e rilevarne così il grado di “incrocio interetnico".
Se si valuta che la più parte dei matrimoni celebrati all’estero non 
sono matrimoni misti, la percentuale che si calcola sopravvaluta la 
proporzione dei matrimoni misti. Secondo uno studio (Munoz-Pe- 
rez e Tribalat, 1975), nel 1975 circa il 37% dei matrimoni di uomini 
stranieri residenti in Francia sarebbero stati celebrati nel paese di 
origine; questa percentuale si eleverebbe al 26% per le donne. Da 
un'inchiesta sulla famiglia del 1982 (Haut Conseil à l’Intégration, 
1991) risulterebbe che all’inizio degli anni ottanta i matrimoni di 
immigrati residenti in Francia, celebrati nel paese di origine sareb­
bero insignificanti per quanto concerne gli spagnoli, minoritari per 
gli algerini e i portoghesi ma importanti per i marocchini: circa la 
metà dei matrimoni degli uomini e i due terzi delle donne.
Nonostante questi importanti limiti, riteniamo utile citare e com­
mentare alcuni dati. Nel rapporto annuale sulle migrazioni intema­
zionali in Europa del 1991, l’Ocse (1992) pubblica i dati statistici che 
si riferiscono ai matrimoni misti in Belgio, Francia, Lussemburgo e 
Olanda nel corso dell’ultimo decennio. In questo periodo risulta che 
mentre il numero dei matrimoni nel loro insieme è diminuito o ha 
tendenza a un ristagno, i matrimoni misti si sono invece accresciuti.
99

---

Capitolo quarto
Verso la fine degli anni ottanta essi rappresentavano circa il 10% in 
Belgio, Francia e Olanda e il 23% in Lussemburgo.
In Francia tra il 1975 e il 1985 sono stati celebrati, in media, 
20.000 matrimoni misti all’anno: il 5,32 % nel 1975 e 1’8 % nel 1985 
in rapporto all’insieme dei matrimoni.
In Germania il numero dei matrimoni binazionali oltrepassa re­
golarmente dal 1975 al 1985 le 25.000 unità all'anno, ciò che corri­
sponde a una proporzione del 7-8% sull’insieme dei matrimoni cele­
brati nel paese.
In Italia, nel 1989 si celebrarono poco più di 5.000 matrimoni bi­
nazionali, ma un aumento rapido ha portato a raggiungere nel 1992 
i 9.999 (tabella 4.1) e negli anni successivi a superare la soglia dei 
10.000. Si tratta naturalmente di matrimoni riconosciuti legalmen­
te, non di convivenze. Quanti di questi matrimoni siano stati interre­
ligiosi non lo si può ricavare né dai dati ufficiali né da ricerche com­
piute. Secondo alcune stime si aggirerebbero annualmente sui 2.000 
(Caritas, 1995).
Se i dati finora disponibili non hanno permesso di andare al di là 
della nazionalità dei congiunti, senza possibilità di distinguere l’ori­
gine etnica, una recente inchiesta compiuta in Francia dall’Ined (In- 
stitut national d'études démographiques) ha reso possibile tenere 
conto di questi dati. Nell’inchiesta sono state quindi ritenute "miste" 
le sole unioni concluse con un francese di ceppo (de saliche), cioè di 
una persona nata in Francia da due genitori nati in Francia (Triba- 
lat, 1995). Nell’inchiesta Ined la proporzione delle unioni miste è 
stata calcolata in rapporto non solo agli immigrati che sono entrati 
da celibi, ma anche ai figli degli immigrati nati o educati, almeno in 
parte, in Francia.
Queste ultime unioni permettono di valutare l’influenza della fa­
miglia nella scelta del coniuge. La conservazione di prerogative im­
portanti nella scelta del coniuge da parte dei figli per certe correnti 
migratorie provenienti da determinati paesi non offre sempre la 
stessa apertura potenziale alle unioni miste, anche se risulta che l’in­
tervento diretto delle famiglie si indebolisce in situazione di trapian­
to migratorio. E per questo che l'evoluzione della interetnicità lungo 
le generazioni (migranti adulti, migranti venuti nella loro infanzia, 
giovani di origine straniera) sembra più adatta del semplice con­
fronto dei gradi di "mescolanza" delle unioni tra immigrati di diversi 
paesi di origine (Tribalat, 1995).
100

---

La famiglia multietnica
Fonte: elaborazioni Caritas Roma su dati Istat.
N.B.: il numero complessivo è di 9.999 tenuto conto del matrimonio di 3 apolidi.
101

---

Capitolo quarto
4.6 
Variabili che possono influenzare l’interetnicità 
matrimoniale
Perché l’unione interetnica costituisca un indicatore prezioso e uno 
strumento efficace per l’analisi di questa realtà è necessario che ven­
ga studiata su campi ben precisi.
Un aspetto importante è l’indicazione delle variabili principali 
che possono influenzare il fenomeno. Indicheremo qui di seguito 
quelle che risultano le principali variabili demografiche socioecono­
miche, politiche, culturali e religiose.
4.6.1 Variabili demografiche
Lo squilibrio del mercato matrimoniale etnico (il fatto, cioè, che le 
donne di una certa etnia siano meno numerose in un determinato 
paese che gli uomini del proprio gruppo) crea una posizione sfavore­
vole della donna in rapporto al matrimonio misto. Questo spiega, ad 
esempio, una costante che si verifica in tutti i paesi: i matrimoni tra 
stranieri e donne nazionali sono sempre superiori a quelli che risul­
tano tra straniere e uomini nazionali. Ciò non sorprende quando si 
pensa al tasso di mascolinità nella popolazione straniera.
Osservando il grafico presentato da Noiriel (figura 4.1) concer­
nente l'evoluzione dei matrimoni binazionali in Francia nel corso 
dell’ultimo secolo, è messa in evidenza non solo la costante sovrac­
cennata ma pure il fenomeno della "compensazione demografica” 
(rapida progressione delle curve all’indomani della prima guerra 
mondiale) attuato dalla generazione di donne francesi nate tra il 
1890 e 1910, private di congiunti francesi a causa della guerra (Noi­
riel, 1988).
Del grafico si può sottolineare una seconda costante: ogni rialzo 
dei matrimoni tra stranieri in Francia è provocato da un afflusso 
massiccio di stranieri.
La proporzione di matrimoni "misti" tra le nazionalità risultano 
molto differenziate: esse dipendono dalle correnti storiche di immi­
grazione.
A eccezione dell’Algeria, sono sempre le nazionalità insediate da 
più lunga data in Francia che hanno, per esempio, i tassi di matri­
moni misti più elevati.
Secondo i dati raccolti da Noiriel, nel 1920 i belgi forniscono il
102

---

La famiglia multietnica
Figura 4.1 - Matrimoni di stranieri celebrati in Francia (1800-1980)
Fonte: Noiriel, 1988, che cita P. Depoid, Les naturalisations en France (1870-1940), “Étu- 
des démographiques”, 3,1942; F. Munoz-Perez, M. Tribalat, Manages d'étrangers et ma­
nages mixtes en France, “Population”, 1984.
37% degli immigrati maritati e delle francesi. Nel 1930 gli italiani 
passano in prima fila e, a causa della lunga durata della loro immi­
grazione, vi resteranno fino al 1981, quando sono superati dai porto­
ghesi (14,1%) e raggiunti dagli algerini (13%, contro 13,8%) (Noiriel, 
1988).
Immigrati che al loro arrivo si maritavano solo tra loro, come i 
polacchi, ora non lo fanno più che per un caso su tre. Prendendo le 
cifre del 1975, Noiriel ritrova quasi a colpo sicuro la cronologia del­
l’immigrazione in Francia. Eliminando la proporzione di quelli che, 
sposandosi in Francia, si uniscono a donne francesi, Noiriel scopre 
la seguente gerarchia: 80% dei matrimoni misti tra gli italiani, 66% 
tra gli spagnoli, 27-28% tra i portoghesi, 14% tra i marocchini.
L’interetnicità dei matrimoni non solo si perpetua ma si accentua 
attraverso le generazioni: i figli nati da coppie miste hanno la tenden­
za a scegliere un coniuge francese di ceppo (Tribalat, 1995). L’unione 
mista sembra essere portatrice di una forte acculturazione: i figli di 
103

---

Capitolo quarto
origine franco-spagnola e franco-portoghese scelgono quasi sempre 
un coniuge di ceppo francese (rispettivamente 1'84% e il 79%).
Le unioni miste risultano, in modo generale, più importanti tra i 
figli degli immigrati (venuti prima dell’età di 16 anni) che tra gli im­
migrati adulti. La progressione è spettacolare: secondo l’inchiesta 
dell’Ined del 1994 nella comunità spagnola passa dal 18% al 58% 
presso gli uomini e dal 25% a 65% presso le donne. Una progressio­
ne analoga, seppure inferiore, si registra tra gli immigrati portoghesi 
e i loro figli (Tribalat, 1995).
Numerose ricerche condotte sugli immigrati armeni nel Sud del­
la Francia, sugli ebrei nella regione parigina, sugli immigrati di ori­
gine polacca, confermano la rapidità di questa evoluzione nelle se­
conde generazioni (Noiriel, 1988).
Quando si sa - rileva ancora Noiriel - quello che un matrimonio 
mette in gioco come dati sociologici, si può scorgere in questi dati 
una “legge” quasi fisica che tutti i fantasmi xenofobi non riusciranno 
mai a cambiare e che non è altro che l’opera del tempo.
4.6.2 La variante socioeconomica e di insediamento geografico
Oltre all'anzianità dell’insediamento, un altro fattore importante è lo 
statuto socioprofessionale. L'influenza della professione esercitata, 
unita al fattore della regione di insediamento, sulla tendenza di cia­
scuna nazionalità a sposarsi dentro o fuori della propria comunità 
di origine era già stata sottolineata da Alain Girard e Jean Stoetzel 
(1953). Dalla loro inchiesta, compiuta agli inizi degli anni cinquan­
ta, risultava che presso gli agricoltori, fossero polacchi o italiani, ci 
si sposava a più del 93% con dei compatrioti; questo tasso scendeva 
al 73% tra gli operai italiani della regione parigina. Il primato dei 
matrimoni misti spettava tuttavia ai commercianti italiani della 
Senna che per un quarto si maritavano a donne francesi.
Il fattore della localizzazione geografica (concentrazione) e il suo 
influsso sul fenomeno dell’interetnicità matrimoniale è stato messo 
in risalto dalle inchieste dell’Ined. Il fatto di abitare o meno un quar­
tiere a forte concentrazione della stessa etnia porta naturalmente a 
ostacolare o a favorire un forte sviluppo delle unioni miste. Tribalat 
sottolinea, per esempio, che in Francia, mentre solo il 14% degli im­
migrati spagnoli abita in zone ad alta concentrazione etnica, gli im­
migrati algerini vi abitano per il 44%, ciò che favorirebbe il matri­
104

---

La famiglia multietnica
monio di questi ultimi all’interno del loro gruppo di appartenenza 
(Tribalat, 1995).
Più recentemente, l’importanza della variante economico-sociale 
è stata messa in risalto dallo storico Noiriel, che ha messo a confron­
to il tasso di matrimoni misti di sette nazionalità (italiani, belgi, 
svizzeri, tedeschi, spagnoli, russi e polacchi) registrati nel 1931 e nel 
1975 in Francia con la proporzione di "colletti bianchi” nella popola­
zione attiva delle stesse nazionalità, registrata alla stessa data (Noi­
riel, 1988).
Gli stessi scarti si ritrovavano in seno alla seconda generazione 
italiana: 51% dei matrimoni misti tra gli agricoltori del Lot-et-Ga- 
ronne, 56% tra gli operai edili di Parigi, 84% tra i commercianti e ar­
tigiani della regione parigina.
Dal rapporto dei due grafici risulta che esiste una diagonale che 
unisce i due punti opposti: pochi “colletti bianchi" pochi matrimoni 
misti. Lo stesso fenomeno si ritrova tenendo presenti le mutazioni 
delle percentuali, sia nel 1931 che nel 1975.
È interessante notare che lo statuto sociale del coniuge di altra 
appartenenza etnica sembra esercitare un ruolo ancora più evidente 
quando si tratta di matrimoni interetnici con maggiore carica di in­
terdizione sociale.
Dall’inchiesta Ined 1995 più volte citata risulta che l’unione mi­
sta, soprattutto presso le donne algerine immigrate, opera una forte 
selezione sociale. Se le donne francesi (di ceppo) hanno contratto 
un’unione mista con un algerino nato in Algeria molto al di sotto 
dell’offerta potenziale media in Francia, le unioni miste nelle quali la 
donna è nata in Algeria hanno selezionato dei coniugi tra le catego­
rie sociali le più elevate. Risulta inoltre che queste stesse donne han­
no un buon bagaglio scolastico che contrasta molto con quello, ge­
neralmente molto basso, delle donne di immigrati: 43% delle prime 
hanno terminato i loro studi dopo ventanni, proporzione che equi­
vale a quella di non scolarizzazione presso le seconde.
Secondo Tribalat, le unioni miste che trasgrediscono un interdet­
to dellTslam necessiterebbero un’autonomia che gli studi permetto­
no di acquisire (Tribalat, 1995). Dall’altra parte, non è da rifiutare l’i­
potesi che la posizione sociale elevata del coniuge faciliti l’accetta­
zione da parte della famiglia che sarebbe più facilmente disposta a 
derogare alle regole del matrimonio obbligatorio della donna musul- 
105

---

Capitolo quarto
mana con un musulmano quando il futuro sposo rappresenta un 
buon partito.
Altre ricerche (Collet, 1991), condotte su matrimoni misti in 
Francia e in Germania, concernenti immigrati uomini di cultura ori­
ginaria musulmana (maghrebini, iraniani, senegalesi, turchi, afga­
ni), sposati in questi due paesi con donne francesi/tedesche, apparte­
nenti a categorie professionali medie e superiori, sembrano avvalo­
rare l’ipotesi che questi coniugi stranieri sarebbero particolarmente 
disposti a integrarsi nelle rispettive società francese o tedesca, par­
tendo dal fatto del loro matrimonio, della loro formazione e della lo­
ro professione, pur tenendo conto che la loro unione rischia di susci­
tare una reazione importante da parte dell’ambiente sociale, a causa 
dell’origine culturale e religiosa del coniuge straniero.
La grande maggioranza degli intervistati da Collet risultano en­
trambi economicamente attivi: siamo dunque lontani dal modello di 
coppia dove la donna resta in casa, tanto più che la maggioranza del­
le coppie hanno dei bambini, soprattutto in tenera età. Le donne del­
l'inchiesta socialmente indipendenti, sembra quindi abbiano fatto 
una scelta coniugale al di fuori di ogni considerazione materiale: al 
momento dell’inchiesta, i coniugi erano, nella maggioranza, dello 
stesso statuto sociale.
4.6.3 La variabile della legislazione sulla nazionalità
e della politica immigratoria
La politica immigratoria, attraverso una chiusura rigida delle fron­
tiere, può rafforzare lo squilibrio demografico (struttura per sesso, 
per età e per stato matrimoniale) delle comunità immigrate e aggra­
vare la posizione sfavorevole della donna immigrata in rapporto al 
matrimonio misto.
Abbiamo già sottolineato precedentemente, riferendoci al diver­
so contesto giuridico concernente il diritto all’acquisizione della na­
zionalità in Francia e in Germania, la funzione di stimolo verso l’in- 
teretnicità matrimoniale che può svolgere il matrimonio misto qua­
lora questo favorisca l'acquisto della nazionalità del paese ospitante. 
Il matrimonio misto può essere così considerato come un mezzo per 
accedere all’uguaglianza giuridica e per assicurare inoltre il diritto 
al soggiorno stabile.
L’evoluzione dei matrimoni misti può essere dunque influenzata 
106

---

La famiglia multietnica
anche dall’evoluzione della regolamentazione della procedura d’ac­
quisizione della nazionalità in un determinato paese e dai vantaggi 
che il matrimonio con un cittadino del posto apporta a livello di si­
curezza di soggiorno e, indirettamente, di diritto di accesso a un’atti­
vità professionale.
Ad esempio, in Francia la legge del gennaio 1973 che ha permes­
so al coniuge starnerò di un cittadino francese di sottoscrivere una 
dichiarazione per acquisire la cittadinanza francese ha fatto rapida­
mente aumentare il numero delle dichiarazioni: da 7.000 a 7.500 per 
anno dal 1970 al 1973 esse sono salite a 12.002 nel 1974 e a 16.872 
nel 1978 (Rapport Marange-Lebon, 1980).
Collet, riferendosi alla sua inchiesta sui matrimoni misti in Fran­
cia e in Germania, constata addirittura che la regolamentazione del 
diritto di nazionalità o del riconoscimento di nuovi diritti agli stra­
nieri sta per far nascere una nuova funzione del matrimonio civile 
nelle società moderne per le coppie miste tra nazionali e stranieri: 
l’utilizzazione del matrimonio allo scopo di ottenere una situazione 
che permetta un maggior spazio di diritti. Questo non impedisce, a 
suo avviso, che il matrimonio misto corrisponda a convinzioni reli­
giose e culturali, ma l’argomento menzionato si aggiunge e forse ne 
accelera la decisione (Collet, 1991).
La grande maggioranza delle coppie intervistate da Collet ha coa­
bitato durante uno, due anni o anche più prima del matrimonio. At­
traverso il matrimonio diversi hanno ottenuto uno statuto di sog­
giorno più garantito: più della metà degli intervistati avevano al mo­
mento del matrimonio uno statuto di soggiorno provvisorio, legato 
agli studi, che non permetteva di lavorare a tempo pieno. Grazie al 
matrimonio, l’integrazione professionale è diventata possibile.
4.6.4 La variabile culturale e religiosa
Se si confronta la percentuale dei matrimoni misti delle diverse na­
zionalità immigrate in Europa si riscontra che - a parità di impor­
tanza numerica dei gruppi immigrati - esiste un certo ritardo nell’e­
voluzione dei matrimoni misti per quanto concerne la comunità tur­
ca e le comunità maghrebine, di tradizione religiosa musulmana.
Si tratta di un semplice ritardo, o bisogna considerare che ci si 
trova in presenza di una specificità culturale e religiosa per queste 
comunità? L’Islam, per esempio, è certamente un ostacolo, soprat­
107

---

Capitolo quarto
tutto per le donne musulmane. Ci si può, tuttavia, domandare se sia 
il solo o non ne esistano altri che intervengono a spiegare il minore 
grado di interetnicità matrimoniale.
Malgrado tutto, i matrimoni misti franco-maghrebini rappresen­
tano, per esempio in Francia, il 25% dei 23.000 matrimoni misti ce­
lebrati nel 1986. Come sono percepiti, come si integrano nell’am­
biente sociale questi matrimoni? Quali reazioni da parte delle fami­
glie maghrebine e francesi?
Streiff-Fenart ha cercato di rispondere a queste domande attra­
verso una serie di interviste compiute a coppie franco-maghrebine, 
considerate come agli avanposti dell'incontro interculturale (Streiff- 
Fenart, 1989). Ciò che colpisce, sottolinea l’autore, quando si mette a 
confronto la reazione familiare all’unione mista in ambiente france­
se c in ambiente maghrebino, è l’estrema diversità dell’accoglienza 
riservata dalle famiglie francesi al progetto di matrimonio, contra­
stante la forte omogeneità dei comportamenti manifestati dalle fa­
miglie maghrebine. Presso queste ultime, la tolleranza al matrimo­
nio misto varia in funzione del sesso dell'individuo che lo conclude.
Accettazione del matrimonio misto del figlio, rifiuto di quello del­
la figlia, tentativi di integrazione della nuora francese nel gruppo fa­
miliare, esclusione del genero francese dalla parentela ufficiale, ri­
vendicazione della discendenza del figlio maritato a una francese, ri­
nuncia a quella di una figlia maritata a un francese.
Per le famiglie francesi, le reazioni sono più diversificate: il ma­
trimonio misto suscita, in quasi tutti i casi dell'inchiesta, delle rea­
zioni marcate ma varianti di intensità, senza che né il sesso del can­
didato al matrimonio misto né le caratteristiche sociali delle fami­
glie possano dare una spiegazione esauriente di questa variabilità.
Tribalat ha messo in risalto la situazione eccezionale messa in lu­
ce dall'inchiesta dell’Ined sugli immigrati originari della Turchia, 
dalla quale risultava il rifiuto delle famiglie, per i loro figli, delle 
unioni al di fuori del proprio gruppo etnico (Tribalat, 1995).
Le unioni miste rappresentano solo qualche unità percentuale e 
non si osserva praticamente alcun matrimonio interetnico: il 98% 
delle figlie e dei figli maritati e arrivati in Francia prima dell’età di 16 
anni, sono uniti a un congiunto immigrato.
Nelle famiglie turche, le unioni sembrano programmate senza 
che l’emigrazione costituisca un fattore importante nel frenare le 
tradizioni d'origine. Le figlie non hanno praticamente scelta: esse 
108

---

La famiglia multietnica
rappresentano una posta in gioco finanziaria importante per i geni­
tori destinatari della dote, il cui prezzo viene rialzato dal carattere 
estremamente restrittivo della politica migratoria. La situazione di 
queste giovani donne sembra addirittura meno favorevole di quella 
di cui godono le donne di origine rurale in Turchia. La stampa fran­
cese si è fatta di tanto in tanto l’eco di avvenimenti tragici occorsi in 
queste famiglie: un processo clamoroso ha avuto luogo nel 1994 a 
Strasburgo a seguito dell'assassinio da parte dei familiari duna gio­
vane donna turca che si rifiutava di piegarsi alla loro volontà.
Questa situazione di chiusura comunitaria, nella quale sembrano 
isolarsi gli immigrati turchi in Francia, potrà tuttavia essere meglio 
valutata quando la nuova generazione turca nata in Francia arriverà 
all'età di fondare una famiglia. Come per gli immigrati dall’Africa 
Nera, anche per gli immigrati turchi è, infatti, prematuro, dato il ca­
rattere piuttosto recente della loro immigrazione, valutare il feno­
meno dei matrimoni interetnici. L’assenza di un numero sufficiente 
di giovani nati, cresciuti ed educati in Francia, in età matrimoniabi­
le, non lo può ancora permettere.
Dai dati finora disponibili risulterebbe tuttavia una differenzia­
zione tra la tendenza all'interetnicità matrimoniale da parte di turchi 
e di algerini. Ciò invita a ricercare altre motivazioni di natura cultu­
rale, al di là della religione, per spiegare questa differenziazione.
Un altro dato risultante dall'inchiesta Ined, sottolineata ancora 
da Tribalat, è che il disinteresse per la religione è più elevato nelle 
unioni miste che nelle unioni compiute all’interno del proprio grup­
po etnico (tabella 4.2). Da qui potrebbe essere rafforzata l’ipotesi che
Tabella 4.2 - Proporzione di immigrati che dichiarano di non avere religione o di 
non praticarla secondo il tipo di unione
Mista
Non mista
Algeria
75
44
Turchia
67
27
Sud-Est asiatico
66
48
Marocco
62
31
Portogallo
60
27
Spagna
57
41
Africa Nera
39
20
Fonte: M. Tribalat (1995).
109

---

Capitolo quarto
le unioni interetniche si facciano soprattutto tra coloro che si sono 
già allontanati dalla loro religione, o che scelgono di allontanarsene 
per meglio avvicinarsi l’un l’altro. Una maniera di saltare l'ostacolo 
religioso sarebbe semplicemente quella di sopprimerlo (Delcroix, 
1993).
I figli nati da queste coppie miste hanno una debolissima pratica 
religiosa: il 60% dei giovani nati da una coppia franco-algerina non 
ha alcuna religione, e il 27% di chi professa l'appartenenza a una re­
ligione non è praticante. Nell’insieme questi figli hanno abbandona­
to, in modo generale, le pratiche culturali musulmane (ramadan e 
interdetti alimentari: consumo della carne di porco e di alcol).
Dalle interviste compiute da Collet è risultato inoltre un altro da­
to culturale importante per la valutazione qualitativa del fenomeno 
dei matrimoni interetnici: l’insieme delle coppie intervistate aderi­
sce, in genere, al modello matrimoniale già descritto da Louis Rous­
sel, come «matrimonio-compagnia di vita», cioè un matrimonio mo­
nogamico, dove l'istituzione diventa una semplice formalità, prece­
duto generalmente da un matrimonio-prova (mariage à l’essai) e la 
relazione è essenzialmente basata sulla qualità affettiva dell’unione, 
un’unione dove viene richiesta - almeno in via di principio - l’indif- 
ferenziazione dei ruoli. I congiunti intervistati da Collet hanno tutti 
deciso essi stessi del loro matrimonio e ne hanno regolato la moda­
lità (data, forma laica o religiosa, festa del matrimonio) (Collet, 
1991; Roussel, 1975).
In riferimento al modello ancora dominante nelle loro società di 
origine (diritto d’intervento e di controllo importante da parte dei 
genitori) si può dunque parlare dell’adozione da parte di questi im­
migrati del modello occidentale praticato dal coniuge francese o te­
desco.
Ciò che interessa ancora maggiormente - al fine di interpretare il 
profilo dei coniugi che contraggono l’unione interetnica - è il fatto 
che dall’inchiesta risulterebbe che questo mutamento di modello 
non sarebbe solo il risultato di una acculturazione vissuta in Francia 
o in Germania ma anche l'epilogo (sbocco) di un processo di accul­
turazione iniziato già nel paese di origine, dove i valori occidentali 
sono conosciuti ma inseriti in altra realtà sociale.
Che i matrimoni interetnici rivelino già un processo di emancipa­
zione e di modernità vissuto dai coniugi immigrati che contraggono 
questo tipo di matrimonio è confermato anche dall’inchiesta Ined in 
110

---

La famiglia multietnica
Francia nel 1994, che ha registrato un alto accesso delle donne al 
mercato del lavoro.
L’attività salariale delle donne è ritenuta, come si sa, un fenome­
no largamente culturale, scarsamente diffuso in certi paesi, special- 
mente nei paesi musulmani. È il caso, per esempio, dell’Algeria.
Dall’inchiesta Ined, Tribalat rileva che gli uomini nati in Algeria 
di cui la coniuge è francese (di ceppo), si sono piuttosto conformati 
al modello occidentale e le loro donne lavorano o hanno lavorato: la 
proporzione di quelle che non hanno mai lavorato è del 10%, per­
centuale analoga a quella osservata in media in Francia. I due terzi 
degli uomini immigrati che hanno invece contratto un matrimonio 
nell'ambito del proprio gruppo etnico, si sono uniti a donne che non 
avevano esperienza di lavoro: tre quarti di loro non avevano mai la­
vorato.
Al contrario, le donne nate in Algeria o in Marocco che vivono in 
unione miste in Francia lavorano o hanno lavorato per 1’8%.
4.7 
Si può costruire una tipologia della coppia o famiglia mista?
La coppia mista o la famiglia interetnica tipo non esiste in quanto 
tale. In realtà coesiste una molteplicità di coppie miste. Come risul­
ta dall'analisi precedente, questo fenomeno non concerne una po­
polazione omogenea né socialmente né culturalmente né religiosa- 
mente.
Anche scegliendo popolazioni omogenee socialmente, come certe 
ricerche che abbiamo citato hanno tentato di fare, la tipologia mette 
in risalto situazioni distinte per il loro contenuto quotidiano e per il 
loro significato a lungo termine.
La ricercatrice francese Claudine Philippe, basandosi su una se­
rie di interviste semidirettive, ha recentemente tentato di costruire 
tre tipi di matrimoni misti. Nel primo un uomo sposa una straniera 
«in mancanza di meglio», è un contratto tra persone piuttosto mar­
ginali e in situazione socialmente fragile (ciascuno cerca di affer­
marsi per l’aiuto che dà all'altro). Nel secondo la coppia sceglie la vi­
ta coniugale all'insegna di «ciascuno per se stesso», dove gli scambi 
tra i due protagonisti sono ridotti e ciascuno conduce la propria vita 
professionale e sociale in maniera autonoma e dove la donna perse­
gue un progetto matrimoniale «a ottica ridotta», basato su un con­
cetto limitato di coppia, risultando così per il coniuge un alleato e 
111

---

Capitolo quarto
dunque un buon compagno. È in tal modo, a prezzo delle riduzione 
del suo contenuto, che la coppia sfugge alle contraddizioni che l’in­
contro con l’esterno (rete familiare e di amicizia) non mancherebbe 
di suscitare (Philippe, 1994).
Il terzo tipo è opposto al secondo. Mentre là la sopravvivenza del­
la coppia si fa al prezzo di una dicotomia tra la coppia e l’individuo, 
qua la strategia di ciascun protagonista riposa sul sostegno della 
coppia. L'uomo di questo tipo matrimoniale misto è un uomo con un 
riuscito inserimento professionale, rafforzato dal riconoscimento 
sociale che trova un’eco favorevole presso la famiglia o il gruppo di 
origine. La donna acquisisce una capacità di intermediaria culturale 
per la sua posizione privilegiata di conoscere un’altra cultura. La 
specificità dovuta all’origine straniera del marito si trova trasforma­
ta: da svantaggio potenziale diventa una carta vincente, utilizzabile 
socialmente.
In questo terzo tipo - e solamente in esso - si può constatare, se­
condo Philippe, lo sviluppo di una dinamica sociale che rovescia la 
rappresentazione sociale del coniuge straniero come handicappato, 
stigmatizzato, socialmente squalificato. La necessità di comunica­
zione interculturale della società moderna genera nuovi ruoli sociali 
che vengono assegnati a coloro che possiedono una capacità di dia­
logo, acquisita specialmente all'intemo di una coppia plurietnica. Si 
ritrova qui, secondo Philippe, una funzione tradizionale del matri­
monio, creatore di capitali negoziabili in seguito sul mercato del la­
voro e di cui, questa volta, pure la donna può beneficiare.
Non va tuttavia dimenticato che questa tipologia presentata dalla 
Philippe è stata costruita su uomini e donne rispondenti a un certo 
profilo socioculturale. Uomini che vengono tutti da paesi in via di 
sviluppo, di lingua materna non francese, socializzati in una società 
islamica, di professione operaia o impiegatizia (terziario privato), di 
scolarizzazione elementare-media. Alcuni di loro avevano impieghi 
in funzione di mediazione culturale: animatori di associazioni, im­
piegate di organismi sociali. Le donne sono, per la maggioranza, ori­
ginarie della classe operaia, con posizione scolastica superiore agli 
uomini e posizione sociale migliore. La loro apertura verso le cultu­
re straniere è tradotta nel loro impegno professionale o associativo 
verso queste popolazioni, in viaggi, in sociabilità pluriculturale ante­
riore alla formazione della coppia. Socializzate in un ambiente lai­
co, la grande maggioranza rivendica una indifferenza religiosa.
112

---

La famiglia multietnica
Nell'analisi dei diversi tipi di matrimoni misti è interessante sot­
tolineare l’osservazione ricavata dall’inchiesta Philippe concernente 
la reazione della coppia interetnica corrispondente al secondo profi­
lo, «ciascuno per sé», allorché si pone la questione della nascita di 
un figlio.
Il desiderio di avere un figlio è sufficiente, prima ancora della sua 
concretizzazione, a rimettere in questione il modo di organizzazione 
della coppia, in particolare in rapporto alla rete familiare. Si misura 
così come questa organizzazione si riveli fragile sin da quando sorge 
la questione della riproduzione della coppia.
L'arrivo del figlio pone i due coniugi in una nuova posizione, di 
fronte alla scelta possibile dei modi di vita e delle strategie identita­
rie. Al contrario, le persone che non hanno più a confrontarsi con 
questioni di riproduzione possono vivere secondo norme le più di­
verse, come è il caso della seconda tipologia.
Un altro tentativo di classificazione o di tipologia delle coppie in­
teretniche è stato compiuto da Streiff-Fenart (1989) partendo dall’a­
nalisi dei modi di «negoziazione della differenza» all’interno delle 
coppie stesse. Questa negoziazione si esprime in maniera molto di­
versificata. Per certuni la differenza culturale è cancellata a profitto 
di uno dei due congiunti. Per altri gli scontri nascono dalla posizio­
ne di opposizione (dominante o dominata) tenuta nei rapporti inter­
sessuali e interculturali.
Accanto a queste due strategie tese all’annullamanto delle diffe­
renze culturali o al loro scontro, un terzo tipo di coppie - principal­
mente dell'ambiente intellettuale - cercano di fare del foyer coniuga­
le un luogo di deliberazione dove i coniugi negoziano - in modo ri­
petuto e costante - la definizione della loro identità familiare comu­
ne. Per certuni il fattore religioso svolge un grande ruolo, ma nella 
maggioranza dei casi l'appartenenza religiosa non costituisce un cri­
terio essenziale di differenziazione.
Le scelte comunque che queste coppie miste devono operare so­
no scelte identitarie. Due universi si incontrano. Un compromesso si 
stabilisce. Tra gli elementi di negoziazione coniugale, uno dei più si­
gnificativi, come risulta pure dalla ricerca di Streiff-Fenart, è in rap­
porto al bambino, alla sua socializzazione, e soprattutto al potere di 
dargli il nome.
Le analisi compiute sui focolari interetnici allo scopo di stabilire 
se siano un crogiuolo di integrazione o un luogo di confronto cultu- 
113

---

Capitolo quarto
rale non offrono risposte univoche. Certe coppie riescono ad affran­
carsi delle influenze dei loro ambienti di origine. Per certe altre, vedi 
le coppie miste, di cui un coniuge sia maghrebino o turco, questo af­
francamento risulta più difficile.
4.8 
II matrimonio misto rivelatore della regolazione 
delle differenze nella società
Il matrimonio misto, malgrado il mito dell’amore, conclude Streiff- 
Fenart (1989), non ha sempre il potere di abolire le fratture tra i 
gruppi e gli universi culturali. Il matrimonio misto è una realtà com­
plessa come è complesso il matrimonio in generale, di cui non è che 
un tipo dove vengono alla luce molto presto i meccanismi della co­
niugazione tra due persone: il rapporto d’amore tra due individui si 
iscrive, per il sociologo, in un rapporto sociale globale. È per questo 
che esiste una pluralità di concezioni del matrimonio secondo le di­
verse società e questo rapporto a due evolve nel tempo. Le istituzioni 
legislative non fanno che regolamentare ciò che la realtà sociale im­
pone loro.
Barbara ha introdotto nel concetto di matrimonio misto la nozio­
ne di «scarto differenziale». Fenomeno sociale in evoluzione quanti­
tativa, nello stesso tempo fatto familiare migratorio e fatto matrimo­
niale, esso mette in luce la relazione individuo-società, sottolinean­
do uno scarto-differenziale, sempre presente nelle relazioni tra indi­
vidui (divario di sesso, divario da individuo a individuo, da indivi­
duo a gruppo, divario tra gruppi, tra i paesi, le culture, le religioni, i 
sistemi linguistici) (Barbara, 1991).
Questa problematica dello scarto-differenziale è presente in ogni 
società che mira a regolare i contatti tra il simile e il differente.
Dall’incesto all’esogamia, le strutture di parentela impongono 
delle norme rispettate dalla maggioranza degli individui. Il matri­
monio interculturale interviene (Barbara, 1991) come un guastafe­
ste in questo ordine matrimoniale che ogni società (civile e religiosa) 
istituisce.
La grande mobilità geografica e sociale e lo sviluppo delle relazio­
ni intemazionali disturbano l’omeostasia matrimoniale di certe so­
cietà, fino all’emarginazione/esclusione dei coniugi.
Il matrimonio interetnico dà la misura del controllo sociale del­
l’individuo quando egli si impegna in un'unione matrimoniale e of-
114

---

La famiglia multietnica
fre ancora di più la misura del supercontrollo sociale sulla donna, 
perché essa è al centro di ogni società, perché portatrice di vita, dun­
que sola garanzia per il gruppo di perennizzarsi. Si veda, ad esem­
pio, il controllo sociale operato sulla donna musulmana alla quale è 
interdetto il matrimonio con un non musulmano.
La coppia interculturale permette, in genere (Barbara, 1991), di 
meglio comprendere la coppia modale (ordinaria) per la precocità 
delle questioni che vi si pongono sull'incontro, la relazione, la crisi, 
il figlio, l’educazione, il divorzio, i conflitti dopo il divorzio. Essa ac­
cumula la varietà degli scarti che si scoprono in questi avvenimenti 
coniugali. Da questo punto di vista, Barbara considera che il matri­
monio tra un cittadino cristiano europeo e un cittadino arabo-mu­
sulmano, può servire di modello-tipo illustrativo e terreno privile­
giato di osservazione del sistema degli "scarti differenziati" operanti 
nel matrimonio interculturale.
4.9 
La prova del fuoco dell’interculturalità della coppia: il figlio
La coppia mista, quando vive in Europa in situazione nucleare, sem­
bra precedere, secondo Barbara (1991), una tendenza globale di pri­
vatizzazione della famiglia, attraverso un processo di traduzione 
psicologica dei rapporti familiari e coniugali. Questa tendenza e 
questo processo trovano, però, molte difficoltà a mantenersi quando 
la coppia cambia contesto familiare. L’arrivo nella famiglia di un fi­
glio e quanto questo avvenimento comporta (gravidanza, scelta del 
nome, battesimo o circoncisione, principi educativi) mette alla pro­
va la relazione rivelando alla coppia la verità sociologica della rela­
zione familiare. La questione è importante, in particolare sul piano 
della costruzione delle proprie identità. Questa verità diventerà giu­
ridica in occasione del divorzio, dando così allo "scarto” la sua con­
sistenza legale.
La fecondità non ha né lo stesso senso né il medesimo valore in 
Africa e in Occidente: la differenza di trattamento fatto ai figli o alle 
figlie, la permissività o il rispetto dell’autorità, il ruolo dei nonni e 
degli zii, la nozione stessa della famiglia sono altrettanti temi sui 
quali le divergenze di vista si manifestano con la nascita del figlio. In 
ogni caso il figlio che appartiene a due mondi rimette in questione le 
certezze dei genitori (Delcroix, 1993).
Mentre i due coniugi avevano contratto un matrimonio intercul­
115

---

Capitolo quarto
turale come una “sfida" e in opposizione ai propri gruppi di apparte­
nenza, questo stesso matrimonio impone loro talvolta un divorzio al 
di sopra dei loro mezzi individuali. È in questo momento che il so­
ciale ritorna con la sua forza sociologica e giuridica per proporre 
delle forme di accompagnamento e neutralizzare lo scarto che si 
manifesta nel conflitto. I gruppi, infatti, non possono dimenticare il 
figlio (Barbara, 1991). Essi lo volevano come legame unificatore per 
minimizzare lo scarto: sembra, invece, che il suo destino sociale sia 
quello di diventare una posta in gioco importantissima tra i genitori, 
i gruppi e le società.
I figli separati dai genitori di coppie miste sono l'oggetto da alcu­
ni anni di disaccordi profondi sulla legittimità dei diritti di custodia, 
quali possono essere stati definiti da un giudizio di divorzio. Questi 
aspetti preoccupano sempre di più gli ambienti giuridici e documen­
tano la complessità del matrimonio, in particolare tra persone di 
cultura arabo-musulmana e cultura occidentale e cristiana.
4.10 Le risposte di comunità e di servizi
Non tutti i matrimoni misti risultano tuttavia così problematici. Par­
tendo da un’inchiesta condotta su una trentina di coppie belghe-ma- 
rocchine, belghe-italiane e belghe-zairesi, Delcroix (1993) ha potuto 
osservare come esse possano anche fungere da pioniere del dialogo, 
della comunicazione e del confronto tra le culture. Queste unioni 
miste costituiscono laboratori di scambi culturali richissimi. I figli 
che nascono da questi matrimoni concretizzano l’incontro intercul­
turale e spingono i genitori al dialogo o al confronto.
Queste coppie miste traversano evidentemente le stesse fasi del 
ciclo della vita delle altre coppie ordinarie ma per superare le "crisi” 
che caratterizzano ciascuna di queste tappe, lo sforzo di comunica­
zione, di immaginazione e di tolleranza è molto più importante per 
le prime e le probabilità di crisi sono a priori molto più forti, soprat­
tutto quando le distanze differenziali si addizionano (etnie, religio­
ni, nazionalità, classi sociali, età...).
Esse si trovano confrontate a tre livelli di problemi specifici:
- l’interindividuale;
- l’intercomunitario;
- l’interstatale.
116

---

La famiglia multietnica
A ciascuno di questi tre livelli, esse rimettono in causa per la loro 
esistenza stessa i principi che stabiliscono la loro identità (indivi­
duale, comunitaria, nazionale). Esse obbligano e forzano le loro co­
munità e i loro Stati (legislazioni concernenti la famiglia, il codice di 
nazionalità, le stesse norme relative alla politica migratoria) a riag­
giustamenti e adattamenti alle nuove realtà sociali. Soprattutto, sul 
piano delle mentalità, fanno indietreggiare le frontiere dell’identità 
vista come differenziazione fondamentale tra sé e l’altro.
Il settore pubblico e privato nel formulare risposte di servizi ai tre 
livelli di problemi specifici accennati (un’articolazione di competen­
ze dovrà essere assicurata tenendo presenti i ruoli degli uni e degli 
altri) devono soprattutto partire dalla convinzione sociale e politica 
che la problematica sollevata dai matrimoni misti e la potenzialità 
culturale di cui essi sono portatori, non sono questioni che riguarda­
no solo lo spazio privato, ma anche, soprattutto in prospettiva, lo 
spazio sociale nel suo insieme.
Tra il livello microsociologico - quello delle storie concrete delle 
famiglie, delle coppie, degli individui - e il livello macrosociologico 
della vita sociale, dove si incontrano sempre più le culture differenti 
che finora si ignoravano, devono essere costruiti rapporti costanti, 
nei due sensi. Dei luoghi pubblici e privati di mediazione e consulta­
zione tra i due livelli diventano sempre più necessari.
Le coppie miste non sono da considerare solamente luoghi priva­
ti, divisi dalla differenza dei modelli culturali, ma uomini e donne 
che cercano di inventare soluzioni che sembrano a priori impossibi­
li. Le soluzioni che esse elaborano hanno un significato che poten­
zialmente le supera e che è possibile ricondurre a livello sociale glo­
bale (Delcroix, 1993).
Gli uomini e le donne che scelgono di vivere un matrimonio inte­
retnico, interculturale, interreligioso si trovano al centro di una que­
stione universale e moderna: quella dell’amore e della tradizione, del 
posto da accordare all’uno e all’altro. Le coppie miste vi apportano 
una risposta puntuale, con la loro stessa esistenza. È questa la filoso­
fia che dovrebbe ispirare qualsiasi risposta di servizi e di comunità 
alla problematica e alle risorse delle coppie e delle famiglie multiet- 
niche.
Data la mancanza in generale di luoghi che favoriscano gli incon­
tri interculturali (spesso le coppie devono pressoché inventare tutto) 
occorrerebbe, nella loro creazione, valorizzare anche sul piano pro­
117

---

Capitolo quarto
fessionale questi attori privilegiati, veri pionieri, dando loro la possi­
bilità di comunicare il capitale investito nell'esperienza coniugale e 
familiare. I servizi di consultorio familiare e matrimoniale, sia pub­
blici che privati, potrebbero aprirsi con profitto a questo apporto 
specifico di mediazione interculturale, unico per il suo contenuto 
esperienziale.
Dovrebbe inoltre essere tenuta presente un’iniziativa molto inte­
ressante promossa nel 1972 in Germania dall’organizzazione nazio­
nale che riunisce circa 2.000 donne tedesche (laf), tutte implicate in 
matrimoni binazionali. L’associazione, molto attiva e ben organizza­
ta, è presente nel dibattito sull’immigrazione in Germania, è in con­
tatto permanente con la stampa e organizza manifestazioni e azioni 
di rivendicazione o di protesta. Accompagnate dai loro bambini si 
sono recate a Bonn per reclamare la modifica della legge tedesca sul­
la nazionalità. Questa azione fu coronata da successo nel 1975 con 
la modifica della legge in favore dell'acquisizione da parte dei figli 
della nazionalità da parte di ciascuno dei due genitori, indipenden­
temente dal fatto che il padre o la madre fosse tedesco. Attualmente, 
l’Iaf organizza servizi consultoriali nelle grandi città tedesche dove 
ha creato gruppi di associati.
In una recente sintesi sulla situazione dei "matrimoni senza fron­
tiere" in diversi paesi europei, Barbara rileva che in Francia le sole 
opinioni favorevoli a questi matrimoni emanano in sostanza da per­
sone che per il loro statuto sociale, politico o militante hanno con­
tatti con queste coppie e le conoscono personalmente. Si tratta di re­
sponsabili politici e sindacalisti, insegnanti, sacerdoti e religiose che 
- nella maggioranza dei casi - esercitano una funzione di mediazio­
ne negli ambienti di immigrazione e che hanno tutti effettuato un 
soggiorno più o meno lungo nei paesi del Maghreb (Barbara, 1993).
La costituzione di reti nazionali di persone-risorse per la rifles­
sione sui diversi aspetti dei matrimoni interreligiosi, soprattutto 
islamo-cristiani, è stata realizzata in diversi paesi europei dalla 
Chiesa cattolica e dalle Chiese protestanti. In Francia è particolar­
mente attivo in questo campo il Segretariato per le Relazioni con l’I­
sIam (Sri), in Svizzera la Commissione Cattolica svizzera per i mi­
granti (Skaf), in Gran Bretagna il British Council of Churches. Solo 
per citarne alcune. Si tratta di reti costituite già da diversi anni con 
cui i servizi sociali, pubblici e privati, dovrebbero comunicare in 
118

---

La famiglia multietnica
particolare sugli aspetti del rapporto interreligioso nelle famiglie in­
teretniche.
Le risposte delle comunità e dei servizi non dovrebbero comun­
que dimenticare quanto è stato messo in rilievo da questa analisi: il 
matrimonio interetnico non è un matrimonio a sé, disancorato dalla 
problematica generale: esso riverbera la dinamica di ogni coppia. Si 
tratta di essere di fronte a un altro, di esistere di fronte a lui, ma an­
che di trasformarsi grazie a lui; di giungere a una vita detta “comu­
ne”, ma tale che ciascuno possa trovare in questa comunità la sor­
gente della sua avventura individuale (Jacquard, 1993).
Le traiettorie delle coppie interculturali sono avventure rivelatri­
ci, di cui le lezioni possono essere preziose anche per le coppie non 
miste.
Riferimenti bilbiografici
Barbara A., 1985, Le mariage intercùlturel. Approche d’un idéal-type matri­
moniai, in L’interculturel en education en sciences humaines, Université 
de Toulouse-Le Mirail, Toulouse, pp. 577-600.
- , 1991, Le mariage avec l’autre, "Revue Nouvelle d’Ethnopsychiatrie”, 17, 
pp. 125-44.
- , 1993a, Unions sans frontières, "Hommes et Migrations", 1167, luglio, pp. 
10-14.
- , 1993b, Les couples mixtes, Bayard, Paris.
Caritas, 1995, Dossier immigrazione, Caritas, Roma.
Collet B., 1991, Manages mixtes en France et en Allemagne: statuì juridique 
et caractéristiques des couples, "Migrations Société”, 14, marzo-aprile, pp. 
19-38.
- , 1993, Couples mixtes en France, couples binationaux en Allemagne, "Hom­
mes et Migrations", 1167, luglio, pp. 15-19.
Dejelix J., 1990, Vivre à deux cultures: les unions mixtes franco-maghrébines, 
"Hommes et Migrations", 1133, giugno, pp. 35-42.
Delcroix C., Guyaux A., 1994, Le mariage mixte camme “reflet" d’une société 
pluriculturelle, in C. Labat, G. Vermes, Cultures ouvertes. Sociétés inter- 
cidturelles. Du contact à l'interaction, École Normale Supérieure de Fon- 
tenay / Saint-Cloud, L’Harmattan, Paris, pp. 249-53.
Delcroix C., 1993, Oppositions et complémentarités des stratégies familiales, 
“Hommes et Migrations”, 1167, luglio.
Haut Conseil à L'Integration, 1991, Pour un modèle frangais d'intégration. 
Premier rapport annuel, La Documentation Frangaise, Paris.
Jacquart A., 1993, Préface, in Barbara, 1993b.
119

---

Capitolo quarto
Lautman E, Bensimon D., 1977, Un manage, deux traditions: chrétiens et 
juifs, Université de Bruxelles, Bruxelles.
Levi-Strauss C., 1949, Les structures élémentaires de la parenté, Puf, Paris.
Munoz-Perez E, Tribalat M., 1993, Observation statistique des mariages 
mixtes, "Hommes et Migrations”, 1167, luglio, pp. 6-9.
- , 1988, Le creuset frangais. Histoire de l'immigration. XIX‘-XX‘ siècles, Seuil, 
Paris.
Noiriel G., 1982, Les ouvriers sidérurgistes et les mineurs de ferdans le bassin 
de Longwy (1919-1939), Thèse de 3e cycle, Université de Paris Vili.
Philippe C., 1994, Les diverses approches adoptées par les chercheurs, in C. 
Labat, G. Vermes, Cultures ouvertes. Sociétés interculturelles. Du contact à 
l’interaction, École Normale Supérieure de Fontenay/Saint-Cloud, L’Har- 
mattan, Paris, pp. 221-32.
Roussel L., 1975, Le manage dans la société frangaise contemporaine, Puf- 
Ined, Paris.
Streiff-Fenart J., 1989, Les couples franco-maghrébines, L'Harmattan, Pa­
ris.
- , 1994, Problèmes de terminologie et ambiguità de la notion, in C. Labat, G. 
Vermes, Cultures ouvertes. Sociétés interculturelles. Du contact à l’interac­
tion, École Normale Supérieure de Fontenay/Saint-Cloud, L’Harmattan, 
Paris, pp. 227-32.
Taguieff P.A., 1988, La force du préjugé. Essai sur le racisme et des doubles, 
La Découverte, Paris.
Tribalat M., 1995, Faire France. Une enquète sur les immigrés et leurs 
enfants, La Découverte, Paris.
Varrò G., 1994, Surla construction de l’objet “manage mixte", in C. Labat, G. 
Vermes, Cultures ouvertes. Sociétés interculturelles. Du contact à l’interac­
tion, École Normale Supérieure de Fontenay/Saint-Cloud, L’Harmattan, 
Paris, pp. 213-19.
120

---

V. LA FAMIGLIA E LA MARGINALITÀ
Molte famiglie sono messe, e si collocano, ai “margini": ai margini 
della vita produttiva, dei rapporti sociali, delle relazioni affettive, 
della partecipazione politica. Oggi si può essere sul margine (che 
rappresenta l’anticamera dei processi di esclusione e di disgregazio­
ne) per una varietà di motivi e percorsi anche molto diversi. Il deno­
minatore comune è rappresentato dal senso di solitudine che avvol­
ge la famiglia, dalla povertà di comunicazione con l’esterno e al suo 
interno, dalla convinzione, maturata nei componenti più significati­
vi, dell’impossibilità a cambiare, dal timore per il proprio futuro.
Essere ai margini non significa però essere immediatamente 
emarginati. La rappresentazione sociale più comune, lo stereotipo, 
della famiglia emarginata è oggi non solo riduttivo, ma anche fuor­
viarne rispetto alle tante forme, ai tanti diversi risvolti che assumono 
i processi di esclusione.
La famiglia sprovvista economicamente, "multiproblematica”, 
secondo il linguaggio dei servizi sociali, sulla quale converge il peso 
di più di un problema (disoccupazione, malattia, carcerazione, al­
colismo, violenza, per quanto riguarda gli adulti; evasione dall’ob- 
bligo scolastico, vandalismo, microdelinquenza, "caratterialità", per 
quanto riguarda i minori) rende conto unicamente dei processi di­
sgregativi più esasperati, ma è solo in parte rappresentativa delle di­
verse e complesse situazioni di sofferenza più nascoste c meno 
emergenti, variamente articolate, tutte potenzialmente destinate a 
finire nell’imbuto dell’emarginazione conclamata.
Quando si parla di marginalità, anziché di emarginazione, si in­
tende una famiglia che in qualche modo, a costo di una dura fatica 
e di un altrettanto costosa sofferenza, ancora "tiene” rispetto agli 
esiti più negativi, ancora mantiene un “decoro” che si esprime so­
121

---

Capitolo quinto
cialmente, anche se è meno remunerativo in termini di attenzione e 
di integrazione sociale. E una famiglia in bilico, a cui basta molto 
poco perché si spezzi l'ultimo filo di equilibrio che la mantiene an­
cora in contatto, almeno formalmente, con la presenza e il mondo 
degli altri.
La disgregazione familiare è spesso l’esito di una marginalità che 
è “scivolata via", che si è trovata senza aiuti e senza attenzioni, preci­
pitata verso l’emarginazione conclamata.
La marginalità sociale della famiglia contribuisce alla sua disgre­
gazione interna e la disgregazione interna accentua ulteriormente la 
situazione di marginalità nel contesto ambientale.
Si crea così il circolo vizioso in cui un aspetto condiziona - nega­
tivamente - l’altro, creando una spirale da cui è sempre più diffìcile 
uscire, una spirale autodistruttiva.
Ma proviamo a prendere in esame alcune forme di marginalità 
familiare.
5.1 
Le diverse forme della marginalità familiare
È possibile ritrovarsi ai margini, economici, sociali e relazionali, per 
vie diverse, tramite percorsi in cui gli aspetti oggettivi e soggettivi as­
sumono, di volta in volta, rilevanza e pesi specifici differenti, spesso 
sostituendosi l’uno con l’altro nel fornire carburante al motore che 
spinge verso la marginalità e oltre. Con un approccio di tipo descrit­
tivo scegliamo, con modalità inevitabilmente arbitrarie, alcune si­
tuazioni variamente caratteristiche del fenomeno della marginalità 
familiare.
5.1.1 Le famiglie monoparentali
Le cosiddette ragazze-madri, le vedove precoci, le persone con figli 
che si sono separate a breve distanza dal matrimonio, si collocano 
spesso sulle soglie della marginalità. Non necessariamente sono sog­
gette (e se ne parla al femminile perché è dalle donne che più soven­
te proviene la richiesta di aiuto) ai processi di marginalizzazione, 
ma dalla modalità con cui le donne sole sanno affrontare alcuni 
ostacoli aggiuntivi all’integrazione dipende la probabilità c la seve­
rità dei rischi di isolamento, esclusione, distorsioni relazionali della 
coppia genitore figlio/a.
122

---

La famiglia e la marginalità
Gestire la vita da "sole"
Bisogna innanzitutto fare i conti con alcune mancanze, generate 
dall’assenza di un uomo in famiglia in grado di ricoprire i ruoli di 
marito e padre.
Il primo problema da risolvere è fare i conti con le proprie forze: 
è a esse sole che ci si deve affidare e non si può lasciare spazio al ca­
so. Bisogna saper programmare, saper diventare delle abili organiz­
zatrici, saper essere previdenti come formiche e attente a distribuire 
e dosare le proprie energie su una serie di compiti e necessità quoti­
diane che non hanno, o non hanno più, il conforto di essere condivi­
se. E bisogna imparare tutto e in fretta: dal procacciarsi, con il lavo­
ro, le risorse economiche, al conciliare lavoro e attenzione ai figli, a 
organizzare la casa e gestirla.
Solitudine
Un secondo nodo è costituito dal senso di solitudine. Quando, alla 
sera, sbrigate tutte le faccende, messi a letto i figli, esaurita la lunga 
sfilza dei compiti legati al buon funzionamento della propria impre­
sa familiare, se non si è sopraffatti dalla fatica, nel momento di re­
lax, magari davanti al televisore, sopraggiungono pensieri di sé, ora 
agrodolci o più marcatamente tristi rivolti al passato, ora carichi di 
un po’ d’ansia rivolti al futuro.
L'orgoglio di far tutto da sé, la sensazione di buona madre lascia­
ta dallo "sbattimento" della giornata non sono argini sufficienti ad 
arrestare, a volte, un groppo alla gola che deriva dal sentimento di 
essere sola.
Paure e inquietudini
Un terzo problema, dagli effetti più subdoli e meno facilmente con­
trollabili, se non risolto adeguatamente, origina dal senso di preca­
rietà e dalla percezione di costante inadeguatezza rispetto ai propri 
compiti, alle proprie responsabilità, alle proprie capacità. È il timo­
re di non farcela, che dà luogo ad ansie economiche ma, soprattutto, 
a incertezze, dubbi, fragilità di tipo educativo. Percorse dall'inquie­
tudine che il proprio affetto non sia sufficiente, che la supplenza a 
"fare per due” non sia mai adeguata, che lo sbaglio, per eccesso o per 
difetto, sia sempre dietro l'angolo, le madri si lasciano avvolgere da 
pensieri di iperpreoccupazione, che a loro volta generano la tenta­
123

---

Capitolo quinto
zione alla compensazione, con atteggiamenti eccessivamente protet­
tivi nei confronti del figlio sul quale vengono proiettati i propri sensi 
di inadeguatezza e i propri bisogni di accadimento. E difficile accu­
dire se, in qualche modo, non si è un po’ accuditi. È difficile proteg­
gere, se, in qualche modo, non si è un po' protetti. Gli equilibri, le 
giuste misure "saltano” con più facilità.
Le sterzate di correzione o sono tardive o sono altrettanto fuori 
misura.
I servizi sociali e le strutture scolastiche, in particolare, possono 
essere di grande aiuto. Gli asili nido e le scuole materne offrono uno 
spazio di autonomia sia al bambino, sia, indirettamente, alla madre. 
Servizi di counselling rivolti sia alle problematiche psicoeducative 
sia a sostegno dell'identità e della scelta della madre si rivelano, a 
volte, preziosi. Il rischio di un rapporto eccessivamente simbiotico, 
che protrarrà eccessivamente la dipendenza del figlio dalla madre 
perché la sicurezza affettiva della madre dipende in realtà dal rap­
porto col figlio, è il pericolo più comune che si genera in queste si­
tuazioni. L'altro rischio è che si crei un legame ambivalente da parte 
della madre nei confronti del bambino, il quale rappresenta ciò che 
la madre ha, il suo scopo, la sua speranza, ma anche il suo limite, il 
suo vincolo, il suo ostacolo.
L’atteggiamento di accettazione-rifiuto a corrente alternata, ma, 
più comunemente, comportamenti di ipercompensazione, come ri­
sposta al senso di colpa che la madre prova a causa di questa ambi­
valenza, costituiscono la spia più evidente del conflitto.
5.1.2 Le famiglie a improvvisa mancanza di reddito
La marginalità economica non è mai figlia unica. Inevitabilmente, 
per le tensioni che genera nei rapporti familiari, porta con sé altre 
conseguenze.
Marito-padre e sostegno economico
Il compito del sostentamento economico della famiglia compete tra­
dizionalmente al padre. Il ruolo del capo-famiglia è individuato 
principalmente nel fornire e garantire la regolarità delle risorse eco­
nomiche perché tutti i componenti possano condurre una vita digni­
tosa così come definita dal contesto ambientale di appartenenza. Al­
124

---

La famiglia e la marginalità
tri eventuali redditi, quale ad esempio quello della moglie, vengono, 
generalmente, considerati integrativi.
Quando il capo-famiglia perde il lavoro
La disoccupazione del capo-famiglia significa non solo il venir me­
no, spesso improvvisamente, del sostentamento economico, ma an­
che lo "stato di crisi” del ruolo di marito e di padre. La perdita della 
capacità di produrre reddito si ripercuote, quasi immediatamente, 
nella qualità dei rapporti familiari. È il marito-padre il primo a sen­
tirsi in colpa. Il vissuto di venir meno al compito di "procurare il pa­
ne”, mentre la moglie dà continuità alla propria funzione di "cura” 
all’interno delle mura domestiche, lo mette in difficoltà, lo sbilancia, 
gli provoca un senso di inferiorità a cui non è abituato e lo pone a di­
sagio. È tutta la dinamica familiare che ne risente e anche i figli ne 
vengono in qualche modo coinvolti.
Il primo problema consiste nel far fronte alla difficoltà economi­
ca improvvisa, nel procurarsi altre entrate, nel limitare le uscite. La 
ricerca di un nuovo lavoro non è impresa facile neanche per chi, an­
cor giovane, ha acquisito una professionalità riconosciuta.
L’impegno profuso in questa ricerca, lo "sbattersi” del capofami­
glia nel cercare un altro posto o quantomeno nel trovare il denaro 
necessario per andare avanti, contribuisce a tenere a bada e control­
lare il proprio sentirsi in colpa, a dare fiducia, nell'escogitare una so­
luzione, al resto della famiglia. All'inizio, un po’ perché il padre, per i 
motivi illustrati, è sempre fuori casa, non diversamente da quando 
era al lavoro, un po’ perché le conseguenze economiche della perdita 
del posto di lavoro non sono immediate, sia il tenore di vita sia le 
abitudini in cui si incanalano le relazioni familiari non subiscono 
decisivi mutamenti.
Quando la difficoltà non si supera: il ri-definirsi delle relazioni
Con il passare del tempo, se non viene trovata la soluzione, il logora­
mento della situazione comincia a farsi sentire. Esaurite le ricerche 
esterne, il tempo passato in casa da parte del marito-padre risulta di 
natura anomala: per il marito, non abituato a vivere la casa durante 
la giornata, che porta presto a esaurimento l’impegno di lavoro ma­
schile per l’abitazione; per il padre, che si ritrova a svolgere in prima 
persona, senza soluzione di continuità, un ruolo educativo prima 
125

---

Capitolo quinto
delegato alla moglie e prevalentemente svolto, con supporto, nei mo­
menti pre-determinati e ben definiti della sua presenza.
La moglie, anche come madre, è in qualche modo costretta a ri­
definire il proprio ruolo, oltreché le proprie abitudini, poiché deve 
confrontarsi con una presenza in casa insolita, discreta o più inva­
dente, comunque vissuta come ingombrante e complessa da gestire. 
La quotidianità delle relazioni educative con i figli può essere il ter­
reno di scontro: uno scontro non tanto di concezioni, che comunque 
in precedenza era regolato dalla distribuzione asimmetrica della 
presenza delle due figure genitoriali, quanto dovuto all'esposizione 
prolungata (da parte del padre) al rapporto con i figli, al sentirsi in 
dovere di intervenire immediatamente e non solo, come più spesso 
avveniva in precedenza, per interposta persona, tramite la madre, o 
eccezionalmente, quando se ne presentava l’occasione. Il rapporto 
con i figli, tramite una modalità di “interferenza” patema, non con­
divisa dalla madre, può costituire l’innesco per mobilitare frustra­
zioni più profonde, dinamiche coniugali che non trovano più le dife­
se nella separazione degli spazi, nella definizione dei tempi della re­
lazione, prima regolative di un equilibrio e di un adattamento della 
coppia.
Lo svantaggio economico della famiglia si riflette diversamente 
sui suoi componenti. È la madre che decide la priorità dei tagli da 
dare all’economia domestica. Le spese per sé e per l’abbigliamento 
dei genitori rappresentano la prima economia automatica, poi le 
spese per la casa. I figli vengono più protetti, non si fa mancare loro 
l’essenziale; la pressione economica nei loro confronti è più media­
ta, la discussione inizia sui bisogni ritenuti non essenziali, la cui per­
cezione può risultare molto diversa e innescare conflitti, latenti o 
conclamati.
Le frustrazioni economiche, che impongono la ristrutturazione 
dello stile di vita della famiglia, insieme alla crisi personale dei di­
versi componenti, contribuiscono a far emergere con più prepoten­
za tutte le ombre familiari, prima tenute sotto controllo perché com­
pensate e gestite con equilibrio. La crisi del ruolo paterno, quale ca­
po-famiglia detronizzato dalla funzione di procacciatore di risorse, 
non può non entrare in contatto con il binomio frustrazione-aggres­
sività. A seconda della personalità dei soggetti e dei contesti familia­
ri delle vie di canalizzazione, l'aggressività si trova spesso a un bivio: 
o si riversa contro se stessi o contro gli altri. Nel primo caso si tra­
126

---

La famiglia e la marginalità
sforma spesso in depressione. Colpevolizzando il capo-famiglia, in­
capace di tenersi il lavoro e di provvedere alla famiglia, l’aggressività 
ne attacca direttamente l’immagine di sé, abbassando l’autostima e 
dilatando il senso di inadeguatezza. Nel secondo caso "la colpa” 
verrà, invece, esteriorizzata sul comportamento degli altri membri 
della famiglia (e ogni pretesto, a questo punto, può essere valido). 
L’effetto "scarica” dell'aggressività contribuirà a confermare, agli oc­
chi dei familiari, e a rendere evidenti, tutte le conseguenze negative 
della nuova situazione. Se la moglie lavora, si tratta di capire quanto 
il marito è in grado di sostituirsi a lei nella gestione della casa, so­
prattutto nell’accettazione del ruolo, o quanto non specchierà invece 
nel lavoro della moglie, nella sua indipendenza, la propria insuffi­
cienza e competitività, innescando gelosie e ulteriore aggressività.
Z figli
I figli possono reagire manifestando apertamente scontento e insof­
ferenze per la nuova situazione economica, patendo il confronto con 
i compagni per il riflesso di una diminuita capacità di spesa nei di­
vertimenti, nel vestire, nell'ostentazione degli status symbol del 
gruppo di appartenenza, che mettono in discussione il loro agio nel­
le relazioni. Oppure interiorizzano completamente le nuove diffi­
coltà familiari, si identificano per eccesso con il clima di risparmio 
instaurato in famiglia, non osano più chiedere e manifestare le loro 
esigenze. Rinunciano alle loro compagnie fuori casa come segno di 
una solidarietà familiare per la quale immolano un pezzo della loro 
vita, il loro spazio di autonomia e "sperimentazione” giovanile.
5.1.3 Le famiglie terzomondiali immigrate
L'immigrazione clandestina dal Maghreb e dal Centr’Africa percorre 
rotte difficili e spericolate.
Cause diverse del fenomeno immigrazione
Le motivazioni che spingono giovani e non più giovani a cercare for­
tuna in Europa e, negli anni recenti, nel nostro paese si rapportano a 
diverse esigenze, prima fra tutte la necessità economica, ma non so­
lo. Il bisogno di Occidente, l’attrazione che esso esercita nell'imma­
ginario dei più giovani si coniuga con il desiderio di cimentarsi in 
un’avventura difficile, con l'illusione di esserne vincenti; spesso con 
127

---

Capitolo quinto
la sprovvedutezza e l’ingenuità. In altri casi si cerca un rifugio politi­
co; altre volte si seguono semplicemente le orme dei fratelli maggio­
ri e dei parenti. Ambizione, ingenuità, ottimismo, stato di bisogno, 
fiducia in se stessi sono ingredienti soggettivi di un impasto di moti­
vi che hanno come motore di fondo lo squilibrio economico tra nord 
e sud del mondo, i diversi livelli di consumo, le diverse aspettative di 
vita e di durata della stessa.
Famiglie lontane
Per coloro che approdano in Italia e rimangono clandestini non otte­
nendo con l'attività lavorativa il permesso di soggiorno, la famiglia 
non può che rimanere lontana. Poiché l'obiettivo è il ricongiungi­
mento in Italia, alla distanza geografica s'accompagna sempre di più 
un’altrettanta distanza temporale al cui disagio si cerca di sopperire 
con lunghe telefonate intercontinentali di cui sono testimoni, la sera 
e la notte, le cabine telefoniche della città.
Tornare indietro non appare possibile; il ritorno e basta rappre­
senterebbe una sconfitta personale, la rinuncia al proprio progetto, 
il riconoscimento di un fallimento. È anche opportuno far sapere, 
all’altro capo del filo, che le cose non vanno troppo male, e a riprova 
della propria intraprendenza, inviare ogni tanto qualche somma in 
conto corrente postale. Il rapporto è vivo, ma è vissuto nella lonta­
nanza. Si nutre di aspettative; aspettative di successo economico a 
cui è legata l’aspettativa del ricongiungimento. Da una parte e dal­
l’altra le attese sembrano, di volta in volta, accorciarsi, per poi rial­
lungarsi improvvisamente; manca sempre qualche aspetto ritenuto 
decisivo per un ricongiungimento senza troppi rischi.
Quando la famiglia si ricompone
Quando ciò avviene, i fratelli e le sorelle, o l'intera famiglia acquisi­
ta, si ricongiunge in Italia e l'obiettivo pare raggiunto.
Comincia allora, in realtà, un lento, lungo e complesso periodo di 
adattamento che ha a che fare con la ricerca di un’abitazione idonea, 
l'apprendimento della lingua e la familiarizzazione con modi di es­
sere e un ambiente completamente diversi da quelli di provenienza. 
La mediazione culturale, la capacità di trovare le giuste misure, o le 
migliori possibili, nel conciliare senza costi eccessivi il proprio stile 
di vita con i codici comportamentali propri del territorio di riferi­
mento costituiscono le risorse su cui far affidamento per l'integra­
128

---

La famiglia e la marginalità
zione. Nel caso in cui l’appartenenza etnica, culturale e religiosa non 
consenta le mediazioni necessarie, il conflitto con l’ambiente assu­
me toni aspri e l'esito può imboccare due diverse strade: un’accetta­
zione passiva della logica del mondo dell'altro (non ha importanza 
se giusta o "prepotente”), oppure una reazione polemica e recrimi­
nante che, sulle lunghe distanze, conferma i pregiudizi in corso.
Al di là delle diverse situazioni concrete, spesso di sfruttamento e 
abuso ben oltre le soglie della legalità che costituiscono l’ordinaria 
quotidianità di molte persone immigrate (affitto di stanze sovraffol­
late a prezzi esosi, lavoro in condizioni di particolare disagio e senza 
tutela, atteggiamento di rifiuto e intolleranze e così via) e che trova­
no passiva rassegnazione o scatenano ribellione e protesta; al di là, 
viceversa, di altre situazioni minoritarie, ma in significativa crescita, 
in cui comportamenti illegali delle persone immigrate trovano ri­
scontro in complicità maliose e convergenze di interesse della picco­
la e media criminalità della città (spaccio di sostanze, prostituzione, 
furti e così via); al di là delle forme specifiche e delle complicazioni 
che di volta in volta può assumere la realtà dell'inserimento, il nodo 
ineludibile rimane il conflitto interetnico tra italiani e stranieri, tra 
bianchi e persone di colore.
Interculturalità: la direzione dell’ormai inevitabile multiculturalità
Pensare che il conflitto sia solo una componente del fenomeno im­
migratorio, un'espressione marginale o transitoria, nonché sgrade­
vole, dell’innesto di minoranze etniche nel tessuto sociale di un’altra 
popolazione, significa illudersi in un’immagine rassicurante e otti­
mistica delle realtà, cullarsi nella ragione delle buone intenzioni e 
nell’autocompiacimento dei buoni sentimenti. Il conflitto è struttu­
rale al fenomeno immigratorio; lo sottende e lo accompagna in qua­
si ogni situazione e non è sopprimibile. Bisogna imparare a ricono­
scerlo e prevenirlo e, soprattutto, a gestirlo. La capacità di gestire il 
conflitto è il presupposto per evitare il diffondersi della cultura del 
pregiudizio e dell’intolleranza, il rinchiudersi difensivamente nel 
cerchio della propria etnia, lo scontro frontale tra due realtà con­
trapposte e non comunicanti. Il conflitto non risparmia alcun mo­
mento e alcuna situazione della vita dell'immigrato. Coinvolge lui, la 
moglie, i figli. Dal lavoro alla casa, dall'uso del territorio al rapporto 
coi servizi, il confronto-scontro tra due culture è all’ordine del gior­
no. L’inserimento scolastico dei bambini non è indolore. Il colore 
129

---

Capitolo quinto
della pelle, la differenza visibile dei tratti somatici, i propri modi di 
essere e di fare, li espongono al confronto immediato, al giudizio 
istantaneo che scaturisce dalla mancata rassomiglianza, all'automa­
tismo della categoria di straniero quale prima marcia ingranata da 
un pensiero impegnato nel relazionarsi con il diverso.
Il modo di intendere il rapporto tra uomo e donna, il ruolo riser­
vato alla moglie, la stessa concezione della sessualità, nel confronto 
con lo stile di vita e le aperture occidentali, non possono non risen­
tirne e in qualche modo venirne contaminati. Le ripercussioni av­
vengono sia aU'intemo della coppia, sia tra la coppia e il mondo 
esterno che la circonda. Nel primo caso l’influenza occidentale met­
te in discussione la distribuzione del potere tra marito e moglie, eva­
de la sicurezza che la tradizione assicura ai diversi ruoli familiari, 
può creare tensioni con ricaduta sul sentimento di identità e costi­
tuire una minaccia per un'immagine definita di sé. Nel secondo caso 
il conflitto si innesca sullo scontro forte tra i valori, sui punti di non 
compatibilità tra due culture che devono fare i conti con il vivere lo 
stesso territorio, il fruire degli stessi servizi (su questi temi si rinvia a 
quanto detto nel cap. IV).
5.1.4 Le famiglie separate
In genere si individua nella famiglia che si separa, là dove marito e 
moglie non trovano accordo e ormai la vita in comune è diventata 
incompatibile, una situazione emblematica che getta un'ombra pe­
sante sulla serenità dei figli, soprattutto se piccoli, e ne rende più 
problematica la crescita. L’esperienza dimostra che molte separazio­
ni non riescono a tutelare e a proteggere i figli, non solo dal dolore, 
ma anche da negative interferenze rispetto al loro sviluppo. Molte al­
tre coppie, al contrario, riescono, nel processo di separazione, a dare 
priorità all’attenzione per i bambini e limitano le sofferenze a esso 
collegate (vuol dire che svolgono nei confronti dei figli un ruolo più 
protettivo di quanto invece, spesso, non riesce a molte coppie convi­
venti in perenne conflitto).
Gestire il conflitto: è questo il vero problema
La felicità della coppia, e dei figli, non dipende, purtroppo, dal fatto 
che non si riesca a evitare la separazione. Le ricerche sui danni arre­
cati ai figli di coppie che litigano in continuazione e che non si sepa­
130

---

La famiglia e la marginalità
rano non sono state condotte in modo sistematico. Il fatto importan­
te, rispetto ai problemi di convivenza, ci sembra un altro. Al di là del­
l’esito della vita di coppia (separazione, ridefìnizione della conviven­
za e così via) è molto importante come si riescono a gestire il conflit­
to e le modalità di ricomposizione. Il non usare i figli nella contesa, il 
saper dare priorità alle loro esigenze anziché alle proprie sono atteg­
giamenti necessari per limitare i danni sempre probabili in qualsiasi 
situazione di contesa protratta tra madre e padre.
L’obiettivo di ogni "buona” separazione è di evitare la pietrifica­
zione del conflitto, la sua degenerazione fino alla prova di forza e al­
lo scontro frontale. Non si tratta di eliminare il conflitto, ma di ge­
stirlo nel possibile rispetto reciproco, con la preoccupazione delle 
conseguenze e delle ricadute che una cattiva gestione dello stesso 
può avere sui figli. Si tratta di riuscire a ridurre gli effetti distruttivi 
di un conflitto non più “governato” dalle due parti in contrasto, che, 
pur in via di separazione, continuano tuttavia a condividere una co­
mune responsabilità genitoriale. Essa non può essere totalmente se­
parata e divisa in quanto ricondotta a ciascun genitore e in quanto 
gestita in tempi e spazi differenti, perché, in genere, la responsabi­
lità dei genitori non è separata nella “testa” del bambino, che "ricon­
nette”, che “re-interagisce”, che modula nel suo immaginario e an­
che nella quotidianità la relazione verso un genitore non disgiungen­
dola dalla preoccupazione e dall’effetto sull’altro. È importante, 
quindi, che, rispetto alla dinamica con i figli, i genitori continuino a 
parlarsi e a confrontarsi.
La centralità dei figli
E pertanto decisivo per entrambi i genitori il fare ogni sforzo affin­
ché i figli possano sempre contare sul sostegno, sulla guida e sull’af­
fetto gratuito da parte del padre e della madre "insieme”, anche 
quando la loro convivenza non è più possibile. Ciò non significa che 
le unioni di coppia vadano salvaguardate a ogni costo. Una volta che 
la coppia verifica di aver tentato tutto il possibile per tenere in piedi 
un rapporto soddisfacente, se prevalgono ingiustizie, umiliazioni, e 
perdita di ogni interesse dell'uno per l'altra, se non c'è più un proget­
to in comune e la relazione non è fonte né di sicurezze né di benesse­
re, la separazione è scelta inevitabile, anche nell’ipotesi del danno 
minore. La separazione non è di per sé una scelta di cui ci si debba 
vergognare, ma un’eventualità implicita in ogni unione.
131

---

Capitolo quinto
Senza sottovalutare le sofferenze che la separazione comporta 
per i figli, è bene mettere in rilievo che la vera differenza, per quanto 
riguarda i carichi di malessere e di disagio, non è tra figli di separati 
e quelli di coppie unite, ma tra figli di coppie gravemente conflittuali 
e non. È comunque la responsabilità e la maturità dei genitori che fa 
la differenza. I figli di genitori in conflitto non sono di per sé una ca­
tegoria su cui puntare i riflettori, ma è necessario farlo se l’odio, il ri­
sentimento e la disperazione di padre e madre degenerano in com­
portamenti violentemente conflittuali e incivili.
La comparsa di difficoltà emotive e psicologiche nei figli non è at­
tribuibile alla separazione di per sé, ma alle modalità della stessa, 
così come alle modalità di una convivenza che non lascia margini di 
tranquillità e di sicurezza emotiva.
La rottura totale della comunicazione dei genitori, lo stato di 
guerra, fredda o calda che sia, che ha come obiettivo di arrivare alla 
vittoria dell’uno sull’altro, sono atteggiamenti che non vanno nella 
direzione di una separazione responsabile. Rispetto ai figli, è impor­
tante continuare a dialogare, collaborare e progettare insieme tutte 
le questioni importanti. Non dimenticando che i figli, proprio in 
quel periodo di difficoltà, hanno particolare bisogno dei genitori, si 
tratta di trasformare un’esperienza di per sé negativa e portatrice di 
ansie in un tentativo di dimostrare ai bambini e ai ragazzi che si può 
affrontare con responsabilità, senza distruggere, ma con spirito co­
struttivo anche le situazioni di alta sofferenza interpersonale.
Condizioni asimmetriche nella coppia e nella separazione
In ogni separazione, c'è sempre un genitore più fragile dell'altro. Chi 
subisce ed è costretto ad accettare, nei fatti, la separazione, può rea­
gire, soprattutto in alcuni momenti, senza tenere conto del superio­
re interesse dei figli. È importante che il genitore che si trova in una 
situazione più forte (perché non è stato abbandonato) non ceda alla 
tentazione di approfittare delle reazioni spropositate, dei comporta­
menti incoerenti, dei vissuti provocatori, e a volte vendicativi, del 
marito o della moglie in maggiore difficoltà. Bisogna che il suo com­
portamento assuma in qualche modo anche la responsabilità venuta 
meno, al momento, dell'altro, continuando a rispettarlo e anche a 
“proteggerlo”, perché proteggendo lui o lei, esercita indirettamente 
una protezione anche nei confronti dei figli.
132

---

La famiglia e la marginalità
Coppia e genitori: ruoli distinti. Per non "usare” i figli nei propri litigi 
Una volta attuata la separazione, bisogna che, qualunque sia la con­
figurazione della collocazione dei figli - affidati a un genitore e non 
all’altro, gestiti più dall’uno che dall’altro quando l’affidamento è co­
mune - essa avvenga nella totale chiarezza e sia accompagnata da 
una regolarità assoluta nell’impegno della relazione da parte del ge­
nitore meno "titolato’’ (in termini giuridici e per la più limitata di­
sponibilità di tempo).
Un bambino che conserva entrambi i genitori, pur separati, non 
ha niente a che spartire con un bambino orfano di affetti e di rappor­
ti. Un genitore non si perde perché non è più convivente. Entrambi i 
genitori, quello con cui abita, e anche l’altro con cui condivide solo 
qualche pomeriggio o fine settimana, devono poter continuare a es­
sere (e a volte diventare) punto di riferimento, fonte di sicurezza e di 
gratificazione emotiva. Perché ciò sia effettivamente possibile, di 
nuovo è necessario che la relazione coniugale non interferisca con la 
relazione genitoriale. Riuscire a tenerle distinte, da parte di marito e 
moglie, significa ad esempio riuscire a fare dei momenti in cui il 
bambino è presso l'altro non momenti di ansia e di scontro, ma mo­
menti di sostegno reciproco, di fiducia e di collaborazione. Di nuo­
vo, se i bisogni dei figli sono posti al primo posto, devono essere que­
sti a regolare gli orari di visita o di spostamento, i tempi e i luoghi 
dello stare con l’uno o con l'altro, aH’interno di un progetto comune 
a loro favore.
Se non si riesce a raggiungere questo obiettivo, il rischio che la 
separazione dei genitori abbia ricadute negative sui figli aumenta. 
Le famiglie separate hanno allora più probabilità di configurarsi co­
me famiglie spezzate, nel cuore dei genitori e nella vita psichica ed 
emotiva dei bambini.
Se, di fronte al bambino, si incolpa acriticamente l'altro coniuge 
della separazione, se lo si denigra apertamente e implicitamente, se 
si cerca la complicità e l’alleanza del minore contro il coniuge, si ten­
de, volontariamente o meno, a sovraesporre il bambino alla soffe­
renza adulta e a mostrare un genitore quale nemico, poiché causa 
della sofferenza dell’altro. I condizionamenti sui figli, volti a scavare 
fossati relazionali verso chi si vuole “punire", passano attraverso 
meccanismi sottilmente perversi.
Si riferiscono giudizi impietosi, reali o presunti, che l’altro geni- 
133

---

Capitolo quinto
tore può aver espresso su di loro; li si porta in tribunale a testimonia­
re a favore dell'uno contro l’altro; li si usa come informatori, "spie" 
che riferiscono aspetti e particolari della vita dell’altro; li si sottopo­
ne a ricatti affettivi e materiali; si fa loro agire ritorsioni e vendetta... 
La relazione si fa spesso difficile, per i figli, non solo nei confronti 
del genitore con cui non convivono più, ma anche con il genitore 
con cui sono rimasti in casa.
I figli, al di là delle maggiori o minori identificazioni verso un ge­
nitore anziché l’altro, al di là delle posizioni che possono preferibil­
mente prendere durante la separazione, tendono comunque a ester­
nare l'aggressività provocata dal disagio che attraversano colpevoliz­
zando reciprocamente i genitori, di volta in volta secondo le diverse 
situazioni. Sia che la motivazione risalga a un desiderio di riunifica­
zione, sia che esprima un bisogno di punizione, è sempre rivelativa 
di un’ansia non risolta e di un conflitto che agisce dentro di loro.
Se i genitori colgono solo l’aspetto più superficiale del loro atteg­
giamento, non solo non sono in grado di aiutarli, ma possono aggra­
vare la situazione interagendo a loro volta con aggressività, perché 
delusi in quanto non si sentono compresi dai figli. Un errore tipico si 
verifica quando, agendo in modo conflittuale, rinfacciano degli aspet­
ti negativi del loro comportamento e della loro personalità come 
"presi” a modello dall’altro genitore.
Le nuove relazioni: figure da presentare con discrezione
E anche importante la discrezione e la delicatezza con cui i genitori 
presentano nuovi conviventi e nuovi partner, spesso identificati dai 
bambini (e dall’altro genitore) come la causa della separazione e del 
dolore familiare. Le nuove figure possono essere introdotte solo do­
po aver concordato le modalità e i tempi idonei.
È importante che non siano percepiti come nuovi genitori con 
cui doversi misurare, pena un doppio rischio: l’apertura immediata 
del conflitto da parte dei minori e la competizione maligna con l’al­
tro partner.
Le famiglie separate non necessariamente sono famiglie spezza­
te. Non necessariamente i bambini sono oggetti e strumenti di una 
cattiva separazione. Le conseguenze non sempre sono così negative 
da segnare inequivocabilmente la loro crescita e innescare vissuti di 
diversità e di emarginazione nei confronti dei compagni.
Molto dipende da come è condotta la separazione e cioè da come è 
134

---

La famiglia e la marginalità
gestita la relazione tra gli ex coniugi. Non sempre si crea un legame 
preferenziale ed esclusivo con il genitore con cui si convive o, vice­
versa, un legame idealizzato con il genitore che non c’è. D'altra parte 
non sempre i genitori non affidatari sono “i genitori della domenica”. 
L’uso, oggi sempre più diffuso, dell’istituto dell’affidamento congiun­
to dovrebbe consentire di superare alcuni ostacoli di tipo giuridico 
allo sviluppo di relazioni piene con entrambi i genitori separati e a fa­
cilitare gli adulti in ciò. Questo obiettivo sarà tanto più raggiungibile 
quanto il senso di responsabilità e la maturità dei rapporti tra genito­
ri consentirà un buon uso di questo strumento.
5.1.5 La genitorialità tossicodipendente
I figli di madri o padri o di entrambi i genitori tossicodipendenti rap­
presentano un fenomeno in crescita, di cui solo recentemente i ser­
vizi hanno assunto piena consapevolezza. La fertilità delle madri 
tossicodipendenti è in controtendenza rispetto al tasso di natalità a 
livello nazionale. Come in molte altre situazioni di emarginazione, 
le gravidanze sono proporzionalmente più diffuse là dove sono con­
siderate a maggior rischio.
La tossicodipendenza non fa eccezione e l’Italia detiene in Euro­
pa il triste primato della trasmissione verticale deH’Hiv: è il paese do­
ve nascono più bambini sieropositivi.
Perché il figlio?
Riguardo a ciò si possono avanzare due ipotesi interpretative: dalla 
maggiore distrazione e disattenzione di chi vive un’esperienza di tos­
sicodipendenza a causa della quale viene esercitata una minore ca­
pacità di controllo rispetto alle proprie scelte; a un sottile ma insi­
nuante aumento del desiderio di procreazione nella speranza-illu­
sione che un figlio possa rappresentare un evento di cambiamento 
qualitativo della propria vita, quasi risarcitivo e compensativo ri­
spetto alle poche opportunità offerte dalla propria esistenza.
Nelle donne tossicodipendenti il desiderio di maternità si lega 
fortemente al desiderio di “rientro” nella "normalità". Fare un figlio 
significa per molte di loro, a un certo punto del percorso della tossi­
codipendenza, crearsi una motivazione per cambiare radicalmente 
il proprio stile di vita, individuare una speranza, a volte illusoria, per 
dare un senso, finalmente positivo alla propria vita.
135

---

Capitolo quinto
Significa anche tentare un percorso di re-individuazione come 
donna, facendo riferimento alla propria funzione biologica che, in­
sieme al ruolo sociale e a un’identità riconquistata di madre, si con­
trappone al condizionamento "innaturale” della dipendenza da so­
stanze.
Ciò non impedisce, tuttavia, che, nelle coppie tossicodipendenti 
attive, il concepimento "giunga” con casualità. Lo scarso uso degli 
anticoncezionali, l’alterazione della fisiologia del ciclo mestruale, un 
atteggiamento onnipotente-fatalistico nei confronti della vita, fanno 
sì che ci si trovi, nella stragrande maggioranza delle situazioni, di 
fronte al fatto del "concepimento compiuto”, per cui la scelta di ave­
re un figlio risulta il contrario della programmazione, della consape­
volezza di un desiderio e della sua elaborazione all'intemo delle ri­
flessioni imposte dall’esame di realtà.
La scelta, molto spesso, non si pone tra decidere di fare o di non 
fare un bambino, tra concepirlo o non concepirlo, ma tra "tenere o 
non tenere” un figlio già concepito. Tutto si fa più drammatico, tutto 
diventa più urgente e le contingenze finiscono per esercitare un ruo­
lo preponderante sulle decisioni (la confusione psicofisica esercitata 
dall’abuso di sostanze rende normale scoprirsi gravide il terzo o 
quarto mese). Il tempo per prendere decisioni è limitato, le condizio­
ni per decidere difficili ("infognamento” con le sostanze, precarietà 
lavorativa, abitativa, difficile situazione di coppia, "latitanze" del 
partner e così via), il peso di una scelta è particolarmente pesante, le 
pressione dei parenti elevate.
Padre, madre e bambino: relazioni rese difficili dalla “sostanza"
La decisione di "tenere” il bambino è spesso presa unicamente dalla 
madre di fronte a un padre già assente in quel momento, distratto, 
tendenzialmente restio a confrontarsi direttamente con le altre due 
scelte percepite come implicite a una scelta di paternità:
- la conferma e la stabilizzazione della coppia;
- e soprattutto la rinuncia all'eroina in quanto ritenuta incompa­
tibile con l’assunzione di responsabilità paterne.
Il padre evita, nel protrarsi dell’abuso di sostanze, di confrontarsi 
con un problema che crea altri problemi, accondiscendendo passi­
vamente al desiderio della madre.
136

---

La famiglia e la marginalità
La scelta patema si connota, dall’inizio, come scelta di seconda 
fila, in genere senza una reale partecipazione e condivisione.
Le situazioni di tossicodipendenza sembrano, più di altre, riassu­
mere e simboleggiare l’assenza e la mancanza del padre, di cui spes­
so ci si lamenta all’interno della più ampia organizzazione familiare 
e sociale. Nelle situazioni di tossicodipendenza la paternità risulta 
spesso lontana perché precaria, latitante, poco coinvolta e coinvol­
gente sia nel proprio esercizio diretto che nel sostegno alla madre. 
Non si riesce, in molti casi, a rinunciare all’uso di eroina e, di conse­
guenza, a riuscire ad accompagnare lo sforzo materno della partner, 
condizione del consolidamento della coppia.
La madre si trova perciò a dover fare i conti con la maternità al 
fianco di un padre incerto: chi scomparendo dalla vita della madre, 
chi intensificando il rapporto con l’eroina, chi con la carcerazione (è 
sorprendente il gran numero di madri tossicodipendenti in gravi­
danza e la concomitante carcerazione del partner), chi delegando 
completamente la funzione genitoriale ai nonni. L’esperienza dimo­
stra che, come genitori di seconda fila, i padri generalmente si di­
stinguono tra: completamente assenti, presenti ma inadeguati, ade­
guati a corrente alternata. È nella gestione della quotidianità, nel­
l’assunzione routinaria delle responsabilità che cascano, sono recal­
citranti, sfuggono. Vengono sconfitti da una dimensione particolar­
mente ostica per chiunque abbia fatto esperienza di abuso di sostan­
ze: la capacità di tollerare la frustrazione. Prevale il comportamento 
egocentrico che mal si combina con la disponibilità e le mediazioni 
necessarie nei rapporti con i bambini. Non è sempre, ovviamente, 
così. Si è voluto estremizzare una tendenza che l’esperienza ci indica 
costante e abbastanza marcata. L’esperienza ci indica tuttavia anche 
che, se aiutato, il padre può essere in grado di assumere le proprie 
responsabilità svolgere il proprio ruolo sia direttamente rispetto al 
figlio, sia come sostegno della madre.
Le madri, a seconda della gravità della tossicodipendenza, degli 
aiuti offerti dal contesto e di altre variabili hanno comportamenti di­
versificati. Alcune riescono nei loro propositi. La gravidanza e l’arri­
vo del figlio costituiscono l'abbandono del consumo di droghe pe­
santi. Altre riescono a smettere durante la gravidanza, a "tenere” du­
rante il successivo compito biologico dell'allattamento, poi si conce­
dono un "premio”, una distrazione e riprendono l’uso delle sostanze, 
spesso rendendolo compatibile con la genitorialità. Altre ancora non 
137

---

Capitolo quinto
riescono a smettere durante la gravidanza e il bambino nasce in San 
(Sindrome di astinenza neonatale), perché non più alimentato, non 
essendo più in simbiosi con la madre, dal passaggio delle sostanze 
tra i due corpi.
Quando interviene il tribunale dei minori
A questo punto tende a intervenire il tribunale dei minori, a tutela 
del futuro del neonato, spesso ponendo il bambino in affidamento 
ai nonni, a "terzi”, o in comunità apposita, nell’attesa che la madre 
dia prova di senso di responsabilità, emancipandosi dalla tossicodi­
pendenza e sviluppando interesse e attaccamento nei confronti del 
figlio.
La tossicodipendenza dei genitori comporta l’emarginazione del­
la nuova famiglia, sia nel caso di una separazione tra la madre e il 
bambino, sia anche quando la madre riesce a tenerlo con sé, nascon­
dendosi ai servizi sociali per timori di controlli e denunce di inade­
guatezza genitoriale. La madre cercherà di mascherare la propria 
tossicodipendenza, contenendola, gestendola in modo che non si 
proponga come antagonista alla necessaria attenzione da dedicare 
al bambino.
La storia successiva sarà costituita dalla permanenza dell’ambi­
valenza, dal prevalere, spesso a periodi alternati, della responsabilità 
genitoriale e dell’attenzione al minore oppure della distrazione e del 
cedimento prepotente alle dipendenze. Le madri, debitamente soste­
nute dai propri genitori, da altri parenti o da partner non tossicodi­
pendenti, organizzano un efficace sistema di “supplenze” in modo 
che il bambino non possa risentire del loro allontanamento. Il tribu­
nale dei minori, in collaborazione con i servizi sociali, i servizi per le 
tossicodipendenze, le comunità del privato sociale, tende a valutare 
situazione per situazione, nell'interesse del minore: se è meno dan­
nosa la permanenza presso la propria madre o la collocazione in af­
fidamento o in adozione.
L'esperienza dice che il rapporto madre-bambino ha esito incer­
to, subisce varie vicissitudini e si protrae nel tempo nella ambivalen­
za che lo contraddistingue. Non necessariamente una madre tossi­
codipendente è una madre inadeguata. Molto dipende dal grado di 
coinvolgimento con le sostanze, da quanto è capace di investimenti 
alternativi, dalla propria personalità, dagli aiuti di cui dispone e sa 
usufruire.
138

---

La famiglia e la marginalità
5.1.6 Gli anziani soli
Si è ai margini anche quando la famiglia si è persa, e si è rimasti l’u­
nico componente. Oppure quando non c’è mai stata e, con gli anni, 
si sente altrettanto forte il peso della solitudine, benché abituati nel 
tempo. La vita di un anziano solo deve fare i conti con l’indebolirsi 
di quattro importanti pilastri della propria esistenza: l’identità perso­
nale, l'attaccamento, l’autonomia, l’autostima e l’autorealizzazione.
Identità personale
Con il pensionamento rischia di andare interamente perduta l’iden­
tità lavorativa. Se il lavoro è stato un aspetto fondamentale per la 
persona in quanto a esso è connesso sia un ruolo sociale non sosti­
tuibile che un riconoscimento non ottenibile altrove, il venir meno 
dell’attività che produce reddito getta in uno stato di crisi chi, pur 
preparato allavvenimento, da un giorno all’altro vede completamen­
te mutata l’organizzazione della propria vita e quotidianità.
Quanto più l’identità lavorativa costituisce parte rilevante della 
propria identità complessiva, tanto più saranno profonde la crisi e la 
difficoltà di riadattamento.
Attaccamento
Un secondo pilastro che viene meno è l’attaccamento, il legame af­
fettivo che unisce alle persone. Se c’è uno stato di vedovanza, se i fi­
gli sono da tempo sganciati e lontani (o non se ne è avuti), se gli ami­
ci sono rimasti pochi e più difficilmente raggiungibili, i legami con 
gli altri sono deboli: spariti e superficiali. Anche i rapporti di interes­
se e di cortesia assumono rilevanza. La spesa dal commerciante (o il 
“garzone” che porta la spesa a domicilio) diventa l'occasione di uno 
scambio e di una conversazione. Gli adempimenti istituzionali, le 
cure per la salute, l'assistenza diventano importanti anche per la 
rapportualità che sviluppano. Altrimenti l’unica finestra sul mondo, 
l’unica illusione di partecipazione e di coinvolgimento agli altri più 
che con gli altri rimane la televisione. I parenti che rimangono vicini 
vengono "coltivati” con cura e attenzione. La solitudine non può non 
generare depressione e lascia più indifesi rispetto all’angoscia di 
morte.
139

---

Capitolo quinto
Autonomia
Se, nel frattempo, con l'incedere della quarta età, anche l’autonomia 
personale si è fatta più limitata (non si guida più l'automobile, alcu­
ne malattie si fanno ricorrenti, il pericolo di caduta a terra più reale 
e così via) la dipendenza dall’aiuto di altri non può non aumentare. 
Ed è tramite l’affidarsi a nuovi legami di dipendenza che si stringono 
nuovi rapporti con nuove persone che si occupano della soddisfazio­
ne dei bisogni fondamentali. È una modalità regressiva che ripropo­
ne, pur con altre modalità, legami di dipendenza propri della prima 
età della vita.
Autorealizzazione, autostima
La perdita dell'identità lavorativa, il progressivo mancare dei legami 
di attaccamento, la riduzione dell’autonomia personale, inevitabil­
mente riducono le possibilità di autorealizzazione e indeboliscono 
la propria autostima. Il processo è in parte inevitabile, ma per altri 
versi è contrastabile. Affinché l’isolamento e la depressione non sug­
gellino lo stato di emarginazione, si rende necessario "fare famiglia" 
intorno alla persona sola: i parenti che danno una mano, gli amici ri­
masti, qualche volontario che, con modalità discreta, è presente su 
richieste e attività precise, le assistenti domiciliari e altri operatori, 
sono tutte persone che possono rendere viva la casa, creare un clima 
affettivo, fare da argine rispetto ai rischi dell’isolamento e della soli­
tudine, come antidoto alla depressione e al lasciarsi andare (per al­
tre indicazioni e approfondimenti si rinvia al cap. VII).
5.2 
Dalla normalità al disagio
Cosa succede quando un tradizionale nucleo familiare si imbatte, 
senza esserne preparato, nell’espressione delle tante forme di po­
vertà sociali che possono coinvolgere un componente della famiglia? 
Eventi drammatici e inattesi quali disoccupazione, alcol, droga, ma­
lattia imprevista, invalidità, quale impatto hanno sugli altri compo­
nenti della casa? Quali sofferenze e fatiche si vivono? Quali difese, 
strategie, speranze si mettono in atto? Con quali strumenti il nucleo 
familiare reagisce e tenta di evitare la dolorosa esperienza di margi­
nalità mista a vergogna e desiderio di mimetizzazione e di stare na­
scosti?
140

---

La famiglia e la marginalità
Emarginazione, esclusione e “disgrazie sociali" non sono avveni­
menti o processi che riguardano sempre e comunque altri. Possono 
toccare e coinvolgere tutte le famiglie, affacciarsi sulla soglia di tutte 
le case. Non sono poche le persone c le famiglie che sperimentano il 
cambiamento di vita a causa di eventi fino a quel momento impreve­
dibili, fuori dall'orizzonte dei problemi possibili.
5.2.1 Le famiglie con persone in situazione di handicap
La nascita di un figlio in situazione di handicap (fisico, psichico, psi­
cofisico), pone, immediatamente, la coppia genitoriale e la nuova fa­
miglia in una condizione di diversità. Là dove, come avviene nella 
maggioranza delle situazioni, l’handicap è irreversibile e la riabilita­
zione ottiene solo risultati parziali, ponendosi l’obiettivo di maggio­
re capacità di adattamento alla realtà, il compito dei genitori è sotto­
posto a inimmaginabili carichi di impegno, di preoccupazione e di 
stress di varia natura, in una sfida, nei confronti di se stessi e del­
l'ambiente che li circonda, in cui l’esperienza della solitudine costi­
tuirà un rischio permanente e una costante del vissuto soggettivo.
All’inizio è shock
La rivelazione dell’handicap, sia che prenda le forme di una comuni­
cazione asettica e "di servizio” da parte del personale sanitario, sia 
che consista in una scoperta progressiva tramite indizi, domande 
dubitative, incertezze, ansie e paure, che portano ripetutamente agli 
esami e alle consultazioni mediche, getta la coppia genitoriale in 
una situazione di crisi. L’immagine di "famiglia felice” che general­
mente accompagna l’arrivo di un bambino nelle aspettative dei co­
niugi è annientata dall’avvenimento, dall’ombra che getta sul futuro, 
dal pensiero che la vita, individuale, di coppia e familiare sarà tutta 
segnata e condizionata dall’handicap del figlio. L’intera famiglia, dal­
ia gestione della quotidianità ai sentimenti e alle aspettative, rischia 
di essere "handicappata", in un effetto-contagio della "menomazio­
ne" del nuovo venuto.
Un difficile adattamento
Il percorso di accettazione, il difficile adattamento alla nuova situa­
zione, la ricerca di una serenità e di successivi equilibri possibili, è 
spesso bloccato nel primo anno di vita dal "riflesso" della rimozione. 
141

---

Capitolo quinto
Ogni neonato è totalmente dipendente dall’adulto, ogni cucciolo ha 
bisogno della dedizione dei genitori, perché ancora deve apprende­
re, perché la sua autonomia si svilupperà con il tempo.
All’inizio, in attesa dei primi sviluppi, il bambino in situazione di 
handicap non è in apparenza molto diverso dagli altri bambini. Ciò 
favorisce nei genitori un processo di negazione della malattia e della 
diversità, produce un’illusione di normalità, “come se” nulla fosse 
successo, e i problemi vengono, spesso inconsapevolmente, riman­
dati a dopo, quando la crescita accentuerà le differenze e obbligherà 
nuovamente i genitori a prendere atto, definitivamente, della situa­
zione.
Fino agli anni della scuola materna, a meno che la madre non sia 
convinta, anche in virtù di un buon rapporto con i servizi sociali, a 
fruire dell’aiuto dell’asilo nido, prevale spesso una reazione di prote­
zione da parte dei genitori, che tendono a difendere il figlio (e loro 
stessi) all'intemo delle mura di casa, a non esporlo al confronto e al­
lo sguardo degli altri, nel timore di un rifiuto, dell’indifferenza dei 
bisogni, di un “meno” di attenzione, che si ritiene mai adeguata e 
completamente sufficiente. Interferiscono vissuti di vergogna e di 
colpa. È difficile accettare la disgrazia senza connetterla a una esa­
sperata e ossessiva ricerca di responsabilità, personali o altrui, che 
hanno comunque la finalità di offrire una spiegazione, una plausibi­
lità, dare un senso e una motivazione, ancorché di “punizione” per 
una presunta colpevolezza, a un avvenimento ingiustificato e arbi­
trario.
I genitori sostenuti da una fede religiosa hanno più possibilità di 
iscrivere la situazione all’interno di una visione del mondo e dell’or­
dine (e del disordine) delle cose che ne facilita la rielaborazione e 
l'attribuzione di significati proponibili in un progressivo cammino 
di accettazione.
Anche la vergogna gioca la sua parte; sia perché connessa a un 
senso di colpa interiorizzato, sia perché reazione indotta dagli atteg­
giamenti "compassionevoli” dei parenti e del vicinato, essa contri­
buisce notevolmente alla chiusura della famiglia in se stessa, al riti­
rarsi nel guscio più rassicurante di un "noi” autoprotettivo, che ri­
schia di isolarla dal contesto, di ridurre drasticamente i canali di co­
municazione e di partecipazione alla vita sociale c collettiva.
142

---

La famiglia e la marginalità
Gli anni della scuola
Con l’accesso alla scuola materna ed elementare, l’esposizione alle 
esperienze di rifiuto e di discriminazione, il confronto spesso diffici­
le e crudo con l’insieme dei compagni a volte influenzati dai pregiu­
dizi e dalle reattività degli adulti, i genitori si trovano di fronte al dif­
ficile compito di non sbagliare, dibattuti tra l’esigenza di tutelare il 
figlio dalle offese, aggiuntive, che gli provengono dai rapporti inter­
personali che non prescindono dal suo handicap, e la necessità di in­
tegrarlo con gli altri, di “temprarlo” all’insulto, di aiutarlo a costrui­
re i propri strumenti di autodifesa. I rischi di errore si dispongono 
alle estremità di un continuum di vissuto genitoriale che sconta la 
contraddizione dell’ansia di voler essere protettivo sul presente e 
della consapevolezza di non potere e non volere risparmiare l'espe­
rienza delle frustrazioni senza l’elaborazione e il superamento delle 
quali non è possibile la costruzione di difese efficaci nel futuro.
Molti genitori cadono nell'errore dell’iperprotettività. Nel tentati­
vo di risparmiare ai figli esperienze di sofferenza reali o presunte, si 
sostituiscono a loro nel reagire alle offese, anticipano le situazioni, 
spesso decidendo al loro posto e comunque limitando nei fatti quel­
l’autonomia che invece rappresenta l’obiettivo condiviso.
Altre volte invece non sanno offrire un sostegno in modo adegua­
to, sottovalutano le angosce dei vissuti soggettivi dei figli, non com­
prendono l'importanza che ha per loro il rapporto con i compagni, 
pensando che comunque è sempre la famiglia il riferimento più im­
portante, è sempre la famiglia a compensare tutto.
Iperprotezione e disattenzione non sono atteggiamenti necessa­
riamente contrastanti; talvolta si coniugano con effetti che depoten­
ziano anziché favorire lo sviluppo delle capacità della persona.
A volte la famiglia pensa di soddisfare, in proprio, tutti i bisogni 
del figlio in situazione di handicap, cerca di surrogare la realtà 
creando con artifici e un’enorme mobilitazione di energia e risorse, 
sia personali che economiche, un ambiente, intorno al bambino nel 
frattempo diventato ragazzo e adolescente, fittiziamente autosuffi­
ciente. Anche la sessualità non è risparmiata da questa interferenza.
Valorizzare il figlio o sostituirsi a lui?
Attivare le capacità e le risorse del figlio è esattamente il contrario 
del sostituirsi a esse. Favorire l’elaborazione dei desideri e la matu­
143

---

Capitolo quinto
razione delle scelte è l'opposto dell’interpretarli, di proiettarvi i pro­
pri, di madre e di padre che vorrebbero un figlio felice e non soppor­
tano il confronto con le sue difficoltà, che ne anticipano i pensieri, le 
decisioni, sempre alla ricerca di soluzioni, inevitabilmente artificio­
se, a problematiche molto spesso insolubili.
Con il termine della scuola dell’obbligo, il rischio è di essere ri­
cacciati nella segregazione delle pareti domestiche: l'accesso alle 
scuole superiori e le possibilità di inserimento lavorativo sono spes­
so condizionate sia dall’efficienza dei servizi territoriali sia dalle "ri­
sorse” della famiglia.
Garantire l’integrazione sociale, sulla base lavorativa possibile, è 
un obiettivo fondamentale sia per le persone in situazione di handi­
cap sia per le loro famiglie. Là dove l'handicap si configura molto 
grave e incompatibile con qualsiasi tipo di attività, anche minimale, 
dev’essere comunque garantito un intervento non emarginante, che 
tenga conto del carico di lavoro e di fatica che pesa sulle famiglie.
La preoccupazione per il futuro, il pensiero ricorrente di cosa ac­
cadrà al figlio quando verranno a mancare i genitori (chi potrà ba­
dargli, e con quali risorse), costituisce l'assillo principale delle fami­
glie. L’incertezza sul domani, l’ansia con cui si guarda in avanti, è 
proporzionale, tendenzialmente, a quanto la famiglia è stata com­
pletamente autosufficiente, ha sopperito in proprio a tutti i servizi 
necessari, al proprio riflesso di chiusura e isolamento. Quando inve­
ce la famiglia è riuscita ad aprirsi all’esterno, pur col proprio proble­
ma, e ha cercato gli aiuti necessari e ha interagito, con successo e in­
successo alternati, con le risorse reali e potenziali del proprio am­
biente, il problema della continuità delle cure e dell'attenzione al fi­
glio, pur nell’assenza dei genitori, non si pone in modo traumatico. 
Lo spettro della "chiusura in istituto" è meno presente, se, col passa­
re del tempo, si è agito in una dimensione di integrazione con le ri­
sorse di servizio (e non solo) del territorio, gettando le premesse per 
una soluzione senza la presenza dei genitori in continuità con la vita 
precedente.
Le responsabilità degli enti locali, la presenza dei servizi territo­
riali, attenti ed efficaci, un senso partecipe alla comunità locale da 
parte dei cittadini, costituiscono alcuni elementi-cardine perché, 
con la morte di chi provvede, non avvenga abbandono e segregazio­
ne, ma uguale possibilità di futuro in continuazione con quanto co­
struito nel passato.
144

---

La famiglia e la marginalità
5.2.2 Le famiglie con un figlio tossicodipendente
Quando una famiglia "scopre" la tossicodipendenza del figlio si no­
tano, in genere, due comportamenti contrapposti, entrambi disfun­
zionali alla situazione.
Dal non voler vedere al dramma (gli estremi si toccano)
Se la realtà fa troppo male, se sembra accadere quello che non si sa­
rebbe mai voluto che accadesse, i genitori tendono a non "vedere" i 
fatti, a interpretare in senso benigno i comportamenti del ragazzo, a 
credere acriticamente a tutte le sue spiegazioni. È il meccanismo di 
difesa di negazione della realtà, troppo dolorosa da accettare, per 
cui ci si illude, chiudendosi gli occhi, che tutto vada nella direzione 
di sempre, che nulla eccessivamente perturbante sia successo. È così 
che spesso una madre quando, riassettando il giubbotto del figlio, vi 
trova in tasca una siringa, e chiede ansiosamente spiegazioni, si ac­
contenta di risposte tipo: «È di un mio amico che si fa, e siccome sua 
madre lo perquisisce quando rientra, mi ha chiesto di tenergliela». 
Oppure: «Tutti oggi hanno provato a farsi, ma cosa credi, io non so­
no stupido...». Il meccanismo di negazione della realtà, se serve a 
salvaguardare il sistema di sicurezze dei genitori, non aiuta invece il 
figlio a rendersi pienamente conto dei suoi problemi, a compiere 
scelte diverse, a far ricorso a qualcuno che possa dargli una mano. Si 
protrarrà inutilmente nel tempo un confronto che è necessario, inve­
ce, anticipare rispetto a una verità che solo episodi eclatanti quali 
l’intervento di Pronto Soccorso, l'arresto da parte delle forze dell’or­
dine, la comparsa di una malattia, si svelerà successivamente in tut­
ta la sua durezza.
Altre volte le famiglie reagiscono in senso opposto. L’uso di una 
droga da parte del figlio viene iperdrammatizzato, quasi senza fare 
distinzione alcuna tra le diverse sostanze e la loro differente perico­
losità. Il comportamento di esasperazione assume modalità diffe­
renti a seconda che prevalgano, di volta in volta, la rabbia, la depres­
sione, l'ira o il ricatto affettivo.
Molto spesso il comportamento di disperazione e aggressività si 
traduce nell’espulsione del figlio da casa, che rappresenta da una 
parte la punizione per il dolore arrecato, dall’altra una difesa da una 
situazione giudicata insostenibile sia per i componenti della fami­
glia, sia socialmente per l’esposizione al giudizio altrui.
145

---

Capitolo quinto
Imparare a convivere con il problema senza vergogna 
e senza sensi di colpa
Dopo la prima fase di shock, la famiglia deve spesso fare i conti con 
altre due reazioni che, a poco a poco, rischiano di prendere il so­
pravvento e di interferire negativamente con le scelte razionali e la 
tranquillità emotiva che, per quanto possibile, fungono da presup­
posti a un ruolo di aiuto. Sono i sentimenti di vergogna e di colpa. La 
vergogna è provata nei confronti dei parenti, degli amici, dei cono­
scenti, collegata all'esposizione di un fallimento familiare, rispetto 
al quale si temono giudizi, commenti maligni, rifiuti... La colpa è 
collegata all’idea, che si insinua immediatamente, di non essere stati 
bravi genitori, difficilmente capaci di tutelare il figlio da un pericolo 
da cui bisognava stare in guardia.
La famiglia si colpevolizza e, al suo interno, madre e padre spes­
so si rimandano l’un l'altro gli errori presunti, i reciproci sbagli edu­
cativi. Tra colpa e vergogna si apre una spirale negativa in cui la fa­
miglia rischia di precipitare. La vergogna che si coglie nel dover so­
stenere lo sguardo degli altri si scarica nella colpevolizzazione tra i 
coniugi. Il risultato è il difficile raggiungimento di uno stato di tran­
quillità e di "tregua" sia all’interno della casa che fuori. Se si sta male 
in casa non ci si può rifugiare fuori e viceversa. Ci si sente attana­
gliati dal problema, senza possibilità di luoghi in cui si è compresi, 
accettati, aiutati. Non a caso emergono fantasie di fuga, a volte rea­
lizzate. Sappiamo di una famiglia che si è addirittura trasferita all’e­
stero, in una città in cui non c'era alcuna persona e né attività ad at­
tenderla, unicamente per cercare di liberarsi dai sensi di vergogna e 
di colpa e sperando che il figlio, cambiando completamente ambien­
te, potesse sradicarsi dalla dipendenza.
Una proposta percorribile: lasciarsi aiutare
Se la vergogna e la colpa non prendono il sopravvento in maniera di­
struttiva, il dolore e la sua elaborazione possono portare ad atteggia­
menti costruttivi. La famiglia può contenere il dolore impegnandosi 
direttamente nel percorso riabilitativo accanto al figlio: favorendolo, 
accompagnandolo, ottenendo i primi risultati parziali quali la disas­
suefazione e la stabilizzazione dello stato di remissione. Per poter 
aiutare nel modo più opportuno, la famiglia deve essere ella stessa in 
grado di chiedere aiuto, superare il muro della vergogna, voler fare i
146

---

La famiglia e la marginalità
conti con i propri sensi di colpa, colpe reali o presunte, mettersi in 
discussione e rendere in qualche misura visibile la propria difficoltà. 
Bisogna quindi che compia due primi passi:
- riconoscere la gravità del problema;
- riconoscere la necessità di chiedere aiuto.
Sarà poi la competenza e la disponibilità degli specialisti (servizi 
per le tossicodipendenze, associazioni del privato-sociale) ad aiutare 
i genitori a non commettere sbagli, a non fare errori di precipitazio­
ne, ad assumere gli atteggiamenti più idonei. Non bisogna illudersi 
che ci siano facili scorciatoie: che con una disintossicazione si risol­
va il problema, che basti chiudere la porta in faccia al figlio per fargli 
"toccare il fondo” al più presto, affinché chieda aiuto. Né i viaggi del­
la speranza verso cliniche costose che compiono solo un intervento 
parziale, né "sbatterli fuori casa” nella speranza-illusione che subito 
si ravvedano e nel frattempo non capiti il peggio, aiutano le famiglie 
a superare le difficoltà. È più utile un impegno costante, paziente, in 
cui ogni giorno si è disponibili al confronto, con atteggiamenti fer­
mi, tenaci, ma anche flessibili, poiché ogni persona tossicodipen­
dente è in parte simile, ma in parte anche diversa da un’altra nella 
stessa situazione, per cui gli interventi adeguati agli uni si rivelano 
inefficaci o controproducenti agli altri.
Quando il "gruppo’’ aiuta
Il confronto settimanale con altre famiglie che hanno o hanno avuto 
la stessa difficoltà costituisce uno strumento utile per affrontare la 
situazione e contribuire a rendere i genitori un valido aiuto per il 
percorso riabilitativo del figlio. Nel gruppo tra famiglie si condivido­
no le stesse sofferenze, si confrontano esperienze simili, si socializ­
zano i diversi sforzi compiuti.
Come una famiglia ha affrontato un problema, può offrire un’in­
dicazione. Quei genitori che possono affermare di avercela fatta 
consentono importanti iniezioni di speranza e di fiducia. Anche per 
chi, insieme al figlio, sta attraversando momenti drammatici, la vici­
nanza e la presenza di altri genitori si rivelano di conforto e di aiuto.
È fondamentale, soprattutto all’inizio, quando si deve fare i conti 
con il convincere il figlio a farsi aiutare, attingere dall’esperienza 
delle altre famiglie non solo le conoscenze per meglio poter prevede­
re le conseguenze delle proprie scelte e dei propri atteggiamenti, ma 
147

---

Capitolo quinto
soprattutto il sostegno psicologico e affettivo che fa sentire meno so­
li e meno impotenti.
Far parte di gruppi di familiari per molti genitori rappresenta l’u­
nico momento di reale comunicazione e di contatto con l’esterno.
Le famiglie con un problema di tossicodipendenza che riguarda 
un figlio tendono a chiudersi, a evitare un difficile confronto con i 
parenti, a "tagliare” tutti i rapporti sociali, perché vissuti ormai co­
me "superflui” oppure impregnati di vergogna, se non addirittura 
sfiorati dalla colpa, come "svago” oggi non più meritato.
La tossicodipendenza del figlio, che per molti genitori significa 
anche sostenere un peso economico non indifferente in quanto rica­
dono su di essi i diversi costi dell’esperienza della droga (non a caso 
molti genitori non consentono al figlio di mantenere la residenza 
formale presso il proprio nucleo), significa soprattutto isolamento 
relazionale e sociale. Le associazioni di familiari, in collegamento 
con le comunità e con i servizi pubblici, rappresentano un punto di 
riferimento importante, non solo come orientamento e sostegno nel­
le battaglie per l’emancipazione dallo stato di tossicodipendenza del 
figlio, ma anche per consentire la conservazione degli equilibri psi­
cologici tra i genitori, un aiuto alle loro dinamiche relazionali, uno 
spazio di apertura e di confronto sistematico.
5.2.3 L’insinuarsi dell’alcoldipendenza
L’emarginazione prodotta dalle situazioni di alcoldipendenza è insi­
diosa e progressiva. Chi, abitualmente forte bevitore, tende a lasciar­
si andare e ha sempre più bisogno di sostanze alcoliche non si rende 
conto di scivolare, lentamente, ma spesso inevitabilmente, nell'alcol- 
dipendenza.
Le “ragioni" del bere
L’etilismo è stato, ed è ancora prevalentemente, un fenomeno che ri­
guarda le crisi di mezza età. Una grave delusione sul lavoro (un li­
cenziamento improvviso, un'aspettativa a lungo covata e poi andata 
drasticamente delusa...), una scontentezza sempre più marcata e in­
quietante rispetto alla propria vita quotidiana (che sembra mancare 
di vere soddisfazioni, che non riesce a "volare" oltre il grigiore della 
routine, faticosa e sempre uguale a se stessa...), una delusione affet­
tiva (un abbandono, un non ritrovarsi più con il proprio coniuge, 
148

---

La famiglia e la marginalità
una relazione che non si realizza...), sono tutti elementi che, con pre­
valenze diverse, convergono a determinare la crisi, la voglia di la­
sciarsi andare, inversamente proporzionale alla capacità di superare 
gli ostacoli e venir fuori dal momento difficile.
È tra i 30 e i 40 anni che l'alcoldipendenza spesso prende piede. 
Si innesta su un'abitudine al bere in genere già ben consolidata. All'i­
nizio non ci si accorge né del rischio, né dello stato di dipendenza. 
Anzi di fronte alle prove della realtà (incidenti, litigi, esami di labo­
ratorio...) si tende ripetutamente a negare l’evidenza. E quando, a 
denti stretti, si è obbligati a riconoscere il dato di fatto, subentra l’il­
lusione di voler risolvere il problema da soli, di non aver bisogno di 
aiuti.
Le conseguenze del here: in casa e sul posto di lavoro
I familiari (la moglie/il marito, i figli, i genitori, gli altri parenti) vivo­
no anch’essi, di riflesso, la situazione di alcoldipendenza. Altre volte 
il coniuge e uno dei genitori è talmente coinvolto nelle dinamiche re­
lazionali con chi manifesta il sintomo della dipendenza che, nel ger­
go degli operatori che si occupano del problema, viene definito come 
"bevitore asciutto’’, in contrapposizione, ma non in antagonismo, al 
"bevitore bagnato”, cioè a colui che abusa.
Gli effetti protratti dell'abuso di alcol finiscono per avere conse­
guenze devastanti nei rapporti familiari. Dopo una fase in cui, gene­
ralmente invano, i familiari tentano di risolvere il problema facendo 
ricorso a ripetuti ricoveri nelle case di cura, subentra sfiducia, colpe- 
volizzazione del coniuge che beve, un atteggiamento di progressiva 
indifferenza.
Le conseguenze dell’etilismo, a medio termine, si fanno sentire 
anche sull'attività lavorativa. Molti sono coloro che hanno perso il 
lavoro a causa del bere smodato o hanno usufruito di lunghi periodi 
di aspettativa non retribuita. La mancata prestazione lavorativa, la 
conseguente diminuzione di reddito, non può non riflettersi a sua 
volta nelle relazioni familiari, aggravandole ulteriormente fino alla 
minaccia della rottura.
Aiutarsi, lasciarsi aiutare, frequentare “il" gruppo
L’intervento più valido è il lavoro di gruppo tra le famiglie che vivono 
il problema dell’alcoldipendenza. L’auto-mutuo-aiuto interfamiliare 
si esercita settimanalmente sia nel momento della riunione, sia tra 
149

---

Capitolo quinto
una riunione e l’altra sostenendosi reciprocamente quando si è in 
difficoltà, sia promuovendo iniziative sul territorio con lo scopo di 
sensibilizzare le persone al problema e scuotere l’indifferenza della 
gente.
Il lavoro di gruppo arresta la deriva marginale della famiglia, che 
non si sente più sola e isolata, che relativizza il problema vivendolo 
sì con drammaticità, ma riaprendo le porte alla speranza del cam­
biamento.
Quando vince l’alcol, la droga legale
Alcune famiglie non ce la fanno. L’aggressività, la depressione, l'e­
goismo apparente di chi è indifferente alla sofferenza degli altri, il 
subentrare delle malattie alcol-correlate, determinano a volte l’irre­
parabile rottura della solidarietà e dei legami intrafamiliari, lascian­
do la persona con gli irrisolti problemi di alcoldipendenza nelle ma­
ni degli specialisti, delle organizzazioni di volontariato, sola con se 
stessa.
Spesso alla disoccupazione, all’isolamento e alla solitudine, ap­
parentemente mascherate dalla frequentazione dei bar, si aggiunge 
anche il problema dell’abitazione a cui non si è più in grado di prov­
vedere, né economicamente, né materialmente. Sono le situazioni di 
emarginazione grave in cui il passo a trasformarsi in persone senza 
fissa dimora, è estremamente breve.
Rispetto all’alcoldipendenza non si riscontra solo un’emargina­
zione della famiglia, un'emarginazione dentro la famiglia e dalla fa­
miglia, ma spesso anche un’emarginazione da parte dei servizi e del­
le istituzioni.
L’alcol, droga legale, non è pienamente assunto, nelle sue conse­
guenze, come problema di rilievo sul quale investire in termini di 
prevenzione, riabilitazione, riduzione del danno. L’intervento di pre­
venzione e riabilitazione degli stati di alcoldipendenza è ancora, 
spesso, terra di nessuno e zona di forte controversia tra i servizi (la 
psichiatria, gli ospedali, i servizi per le tossicodipendenze). Gli stru­
menti amministrativi, a sostegno degli interventi di cura e di riabili­
tazione, non sono ben definiti. Eppure l'alcol è la droga che in Italia, 
come in Europa, ha creato più persone dipendenti, ha prodotto più 
danni e mietuto più vittime. L’emarginazione delle persone alcoldi­
pendenti e delle loro famiglie è anche il risultato di una sottovaluta­
zione storica del problema.
150

---

La famiglia e la marginalità
5.2.4 La presenza dell’Aids
L’apparire dell’epidemia di Aids negli anni ottanta ha costretto molte 
famiglie a confrontarsi con l'infezione, quanto meno in termini pre­
ventivi. Alcune famiglie, purtroppo, hanno dovuto assumersi il pro­
blema al proprio interno, gravate dal peso di una malattia a oggi an­
cora inguaribile e dai pregiudizi e dalle discriminazioni aggiuntive 
prodotte dalla paura e dall’intolleranza.
Aids e paure
L’enfatizzazione che il mondo dell’informazione ha posto Sull'Aids, 
se da una parte ha contribuito a diffondere lo stato di allarme nella 
popolazione (in qualche situazione con effetti controproducenti), 
d’altra parte ha scatenato un immaginario sulla malattia non facil­
mente controllabile. «La diagnosi la fanno i medici, ma la prognosi è 
in mano ai mass-media» è stato detto per mettere in luce il cortocir­
cuito tra paure, allarme sociale, discriminazioni ingiustificate, pe­
santi ricadute sul vissuto individuale delle persone malate. Le fami­
glie non possono non essere segnate, e anche pesantemente, quando 
il problema le tocca da vicino.
L’Aids ha a che fare con le vie del contagio ed esse, inevitabilmen­
te, riguardano la tossicodipendenza, l’omosessualità, la trasgressio­
ne sessuale, le carenze del sistema sanitario nazionale (ad esempio 
l'infezione delle persone emofiliche per via trasfusionale). Ogni fa­
miglia, di fronte alla rivelazione dell'Aids, deve fare i conti con una 
doppia rivelazione, che mette in discussione comportamenti, iden­
tità, modalità di fare e di essere, che richiamano e pongono in gioco 
il proprio ruolo e la propria identità prima dell’infezione. La stigma­
tizzazione dell'Aids quale malattia attribuita ai comportamenti si 
coniuga con la colpevolizzazione rispetto alla problematica della 
tossicodipendenza, dell’omosessualità, dell’infedeltà sessuale.
È necessario un certo periodo di tempo perché la famiglia si ri­
prenda dallo shock della rivelazione, non agisca o confermi decisio­
ni espulsive, elabori una qualche ragione per giustificare l’accetta­
zione della persona infetta e malata.
La famiglia non è esente dall’effetto-alone che la doppia stigma­
tizzazione del malato e del deviante esercita nei suoi confronti. 
Spesso prevalgono riflessi di chiusura al proprio interno e tentativi 
di mimetizzazione.
151

---

Capitolo quinto
Come gestire la sieropositività in casa
Per il coniuge o il partner convivente della persona Hiv positiva si 
aprono problemi diversi: gestire il rischio di contagio nei rapporti 
sessuali, fare i conti con una relazione dispari in cui lo statuto di sie­
ropositività e di sieronegatività segnano due condizioni esistenziali 
radicalmente diverse, confrontarsi con il pensiero e l'angoscia del­
l’ombra della morte.
Se la coppia è costituita da partner entrambi sieropositivi e se si è 
in presenza di un bambino infetto o anche solo positivo agli anticor­
pi materni, i problemi assumono connotazioni particolarmente 
drammatiche e hanno a che vedere con la sopravvivenza di alcuni 
membri della famiglia rispetto ad altri, se i figli saranno orfani dei 
genitori o i genitori sopravviveranno ai figli.
Spiragli di speranza e discriminazioni
Sull’Aids come malattia inguaribile si aprono oggi, alle soglie del 
Duemila, piccoli spiragli di speranza: la previsione sul futuro, non so 
se cauta o alimentata dalla volontà di trovare soluzioni, afferma che 
nel giro di 5-7 anni il decorso dell’infezione dovrebbe trasformare la 
malattia da malattia a esito mortale a malattia cronico-invalidante. 
La paura genera intolleranza e discriminazione. All’emarginazione 
protratta della malattia rischia di aggiungersi l’emarginazione ag­
giuntiva del rifiuto e dell’isolamento sociale.
5.2.5 La malattia psichiatrica
L’insorgere di uno squilibrio psichiatrico in un componente della fa­
miglia mette immediatamente a prova le capacità e le risorse del nu­
cleo convivente.
L’arrivo della malattia. Imparare a convivere 
con chi soffre il disturbo
L’esordio può essere improvviso e inaspettato, oppure lento, pro­
gressivo e largamente previsto. Nella seconda situazione la famiglia 
ha, in qualche modo, piano piano "preso le misure" rispetto alle sof­
ferenze di un suo componente, e ha trovato un adattamento.
Definendo progressivamente, per tentativi ed errori, le modalità e 
gli equilibri di una nuova convivenza, apprendendo, per esperienza 
152

---

La famiglia e la marginalità
diretta, gli atteggiamenti più idonei ed efficaci di fronte alle crisi, la 
famiglia impara a relazionarsi con la malattia, a gestirne la quotidia­
nità, a non averne paura. Di fronte a un esordio improvviso dello 
squilibrio mentale prevale invece la reazione di panico da parte dei 
familiari, totalmente sprovveduti e sprovvisti di mezzi per affrontare 
la nuova situazione.
Spaventati di fronte alla crisi e alle sue manifestazioni, molti fa­
miliari si ritraggono, delegano l’intervento totalmente agli speciali­
sti, oppure non comprendono la radicale diversità dell’esperienza 
del malato mentale e continuano a interpretarlo e a rapportarsi con 
lui come se volesse, intenzionalmente, comportarsi in tal modo, cer­
cando di correggerlo e di convincerlo a fare diversamente.
Il tipo di problematica evidenziata pesa non poco sulla capacità 
di reazione e di accoglienza dei vari membri familiari. La depressio­
ne, la sindrome dissociativa, gli atteggiamenti schizoidi e aggressivi 
richiedono atteggiamenti diversificati di reazione e richiedono, alla 
famiglia, aiuti anche molto dissimili e dal peso specifico differente. 
A volte, del tutto involontariamente, è all’intemo del nucleo familia­
re che si generano la sofferenza e la patologia. Una comunicazione 
distorta, un sistema di relazioni confuso o perverso, segreti e non­
detti che pesano come macigni, complicità degli uni a danno degli 
altri, possono far sì che il componente più debole e più fragile soc­
comba o cerchi di sottrarsi all’esposizione continua a una situazione 
di sofferenza utilizzando modalità disadattive che, tuttavia, in qual­
che modo, lo difendono e lo proteggono. Il disagio, da sotterraneo e 
implicito, ma persistente e maligno, diventa improvvisamente mani­
festo e assume la forma conclamata della malattia mentale. Ciò, im­
provvisamente, ristruttura e ridefinisce i rapporti familiari, crea l'e­
vento intorno al quale la famiglia, pur con modalità spesso involuti­
ve, troverà un nuovo equilibrio, senza mettere in crisi l’assetto com­
plessivo e la sicurezza dei rapporti.
Rompere l’isolamento. Mai da soli
È molto importante evitare che l’intera famiglia rimanga contagiata 
dalla problematica psichiatrica. L’alleanza tra la famiglia e i servizi è 
essenziale per il miglior esito possibile del trattamento. La psicofar­
macopea può giocare un ruolo importante nella cura, soprattutto 
nel contenimento delle crisi acute.
Il processo riabilitativo e di re-integrazione sociale è lento, nulla 
153

---

Capitolo quinto
affatto scontato, e richiede invece l’aiuto di tutti e della famiglia in 
particolare. La rete dei servizi è essenziale nell'evitare l’isolamento: 
l’isolamento del paziente all’interno delle mura domestiche e l’isola­
mento della famiglia che lo ha internato in casa.
Il ruolo delle cooperative di solidarietà sociale, delle borse lavoro, 
delle incentivazioni abitative è fondamentale nel limitare gli aspetti 
di alienazione propri della malattia mentale. Nel momento in cui la 
società risponde con attenzione e senso di responsabilità, evitando 
la segregazione negli ospedali psichiatrici e nelle case di cura che ne 
riproducono la logica, il peso della gestione di situazioni difficili e a 
volte anche pericolose non può essere lasciato solo sulle spalle delle 
famiglie. Una politica di aiuto economico, psicologico e di opportu­
nità di integrazione è indispensabile affinché le famiglie non debba­
no soffrire di quella stessa malattia e di quello stesso senso di isola­
mento e preclusione di cui patiscono le persone con problemi di 
equilibrio mentale.
5.3 
Famiglia marginale e ruolo della Comunità locale
Marginalità, esclusione, disagio, devianza o povertà sono fenomeni 
attribuiti in modo superficiale quasi sempre al singolo, senza pren­
dere in considerazione i legami parentali e amicali che coinvolgono, 
con l’individuo in questione, anche la sua rete di appartenenza.
Nessun uomo è un’isola
Ciò che non può essere dimenticato è il fatto che tanto lo star bene 
come lo star male sono processi ampi che includono, insieme alle re­
sponsabilità del singolo, anche ciò che lo circonda: il suo ambiente, 
quanti sono nel suo arco relazionale, con altrettanti condizionamen­
ti e parziali responsabilità.
Declinare la marginalità in termini rigorosamente individuali 
può essere un non-servizio, un’operazione di astrazione che non tie­
ne conto dei legami affettivi, relazionali, culturali, sociali, economici 
che fanno appartenere ogni persona a un contesto molto preciso e 
ben identificato.
Non si tratta, ovviamente, di negare "il personale’’, quanto di sog­
gettivo è presente, e spesso anche determinante, in molti percorsi di 
emarginazione, quanto piuttosto di non intendere la categoria "per­
154

---

La famiglia e la marginalità
sonale” come un sinonimo di "privato”, scollegata dall’intreccio di 
relazioni e di situazioni a cui è necessariamente connessa.
Ciò che vale in chiave interpretativa vale anche in sede riabilitati­
va: illudersi di agire sul “frammento”, senza anche interagire con il 
"tutto" delle relazioni sociali che compongono i riferimenti della 
persona, è un rischio che può far sì che gli sforzi prodotti risultino 
sterili e inconcludenti.
Lontano e vicino: i due possibili volti del vivere
Marginalità significa lontananza dal centro; da quella centralità che 
dovrebbe essere riconosciuta a ogni persona e che rappresenta il 
presupposto del proprio star bene individuale. La lontananza è inve­
ce vissuta come mancanza, carenza, privazione, svantaggio. Simbo­
licamente la lontananza dal centro evidenzia un’assenza che nega 
uguaglianza e pari opportunità.
L’espressione "agio” deriva dal latino adiacens, vicino, e indica 
quella prossimità relazionale che crea benessere. Chi si trova ai mar­
gini è lontano, si sente lontano da tutta una serie di attenzioni, di ri­
conoscimenti, di tutele e di diritti che non percepisce di avere e di 
esercitare. Essere ai margini significa soprattutto sentirsi lontani 
dalle possibilità di vita dignitosa che altri possono permettersi, vuol 
dire vivere con sofferenza il divario tra la propria realtà e le proprie 
aspettative. Essere ai margini segnala il disagio - difficile da rimuo­
vere - del non contare, di non sentirsi importante per nessuno, del­
l’essere senza voce, reso debole. È un vissuto soggettivo, più o meno 
fortemente correlato a una realtà oggettiva, a cui bisogna dedicare 
attenzione; se il malessere non viene affrontato nel suo costituirsi e 
rafforzarsi è probabile che il disagio si cronicizzi e si esprima in vera 
e propria esclusione o devianza.
Aspetti diversi intrecciati tra loro
Marginalità economica e materiale, marginalità culturale e relazio­
nale sono aspetti che, pur avendo origini e "matrici” diverse, conflui­
scono a caratterizzare alcuni contesti sociali (la realtà di alcune pe­
riferie urbane, alcune zone e paesi d’Italia, alcuni gruppi sociali...) e 
la storia personale di molti individui. Precarie condizioni economi­
che ostacolano l’accesso alla cultura, alle fonti di informazioni e al 
miglior utilizzo delle stesse. Il non sapersi gestire nel mondo delle 
conoscenze, il non possedere i meccanismi delle procedure rende 
155

---

Capitolo quinto
più deboli e con minore possibilità di ricavare forme di reddito, di 
re-impostare attività economiche, di uscire dalle crisi di settore...
Povertà economica e povertà culturale isolano e creano deficit re­
lazionali, per cui ci si difende in mondi e circuiti sempre più chiusi, 
autoreferenziali, senza più contatti vivificanti con la circolazione di 
idee, opportunità, incontri, stimoli. Povertà culturale, economica, 
relazionale, si intrecciano, si innescano e si rinforzano reciproca­
mente: nel momento in cui convergono nella stessa situazione non è 
più possibile parlare di stati marginali, ma di vera e propria emargi­
nazione.
Rompere la solitudine, uscire dall’isolamento
Prima che si inneschi l'accelerazione della crisi che tenderà a trasci­
nare l’intera famiglia in uno stato di emarginazione, è necessario of­
frire un aiuto, non importa se sotto l’aspetto affettivo-relazionale, o 
sotto quello economico; si tratta anzitutto di disinnescare l'intreccio 
emarginazione-isolamento-solitudine-senso di disperazione offren­
do un riferimento, una possibilità di prospettive, una speranza, una 
presenza.
La soluzione che - superficialmente - appare più alla portata di 
tutti è il ricorso all’allontanamento dalla famiglia, dal proprio am­
biente di appartenenza, delegando a specialisti della cura e dell’assi­
stenza, con trattamenti residenziali, il compito di gestire la situazio­
ne. E la scorciatoia del “contenitore": sia che riguardi gli anziani non 
più autosufficienti, sia le altre situazioni di emarginazione. È la pro­
posta che appare spesso come l’unica possibilità di sopravvivenza 
perché libera e alleggerisce dalle incombenze e dalle tensioni quoti­
diane che l’esclusione e l’emarginazione generano.
Perché non si rendano croniche alcune situazioni, in cui diventa 
improbabile la risposta ai bisogni e lo stesso esercizio dei diritti, il 
primo obiettivo da raggiungere è il riuscire a creare relazione. Per fa­
re ciò è essenziale una prospettiva di intervento "in rete” che consen­
ta di poter continuare ad avvalersi del contributo dei familiari e dei 
parenti, senza accettarne la delega deresponsabilizzante, ma aiutan­
doli e sostenendoli nelle fatiche e difficoltà quotidiane. Allo stesso 
modo le strutture del territorio di cui fanno parte le situazioni di di­
sagio e di emarginazione sono interpellate affinché si propongano 
attivamente interventi e aiuti e non ci si nasconda nella coltre del­
l'indifferenza e del “non impicciarsi”.
156

---

La famiglia e la marginalità
Abitare il territorio
Un lavoro, in altre parole, di collaborazione tra familiari, servizi 
pubblici, agenzie private, realtà del volontariato e del mondo asso­
ciativo, vicini di casa e singoli cittadini che operano per rispondere 
alle situazioni di difficoltà, creando circuiti relazionali per costruire 
nuove o più robuste socializzazioni, legami e vincoli di sostegno.
Quando il “prendersi cura” agisce all'intemo di queste dimensio­
ni e modalità, si determina una corresponsabilità che è il contrario 
della delega deresponsabilizzante agli specialisti e alle istituzioni ad 
hoc; una corresponsabilità che abilita invece ad abitare il territorio 
in modo diverso, che propone una più equa ri-distribuzione delle fa­
tiche e che facilita movimenti di sviluppo e crescita collettivi.
Se la famiglia, con la sua difficoltà, non viene abbandonata, fatta 
"trottare" da un servizio all'altro o gestita in termini puramente cu­
rativi e parziali da terzi, il disagio che la caratterizza assume le forze 
della denuncia e della risorsa. Per tutti apre interrogativi e questioni 
sociali a cui quel territorio è chiamato a dare una risposta.
Quando il bisogno interroga il diritto, a essere chiamate in causa 
non sono solo l’assistenza, la cura e tantomeno la beneficenza, ma 
soprattutto la giustizia, intesa come politica di redistribuzione di ri­
sorse, di attenzioni, di generosità verso chi è più in difficoltà e in si­
tuazione di svantaggio.
Servizi per i figli, assistenza domiciliare per gli anziani, interventi 
specifici per le diverse difficoltà, possibilità di aggregazione e di con­
sulenza a largo raggio: la flessibilità delle proposte e la modalità di 
azione sono risposte che appartengono all’ente pubblico e alla Co­
munità locale. Istituzioni che garantiscono maggiore aderenza ai bi­
sogni e una più pronta attenzione ai mutamenti.
Le rigide “standardizzazioni” degli interventi spesso non si adat­
tano alle specificità delle richieste né ai loro mutamenti nel tempo. Il 
ruolo dell’istituzione pubblica, tramite i servizi sociali e sanitari e 
d'attenzione alla persona, consiste, soprattutto, nel promuovere, fa­
cilitare, sostenere, coordinare e verificare l'articolazione dei diversi 
interventi a favore delle famiglie, senza necessariamente doverli ge­
stire in prima persona. "Promuovere" e "sostenere” sono i due termi­
ni tecnici utilizzati per indicare tale funzione. I diversi attori degli 
interventi più specifici, quando non hanno bisogno di competenze 
specialistiche, sono invece i gruppi, i cittadini attivi e responsabili, 
157

---

Capitolo quinto
che tramite l'associazione presente nel territorio, operano in stretto 
rapporto con l’Ente locale.
Se l’Ente locale, tramite un lavoro di sensibilizzazione, di forma­
zione, di sostegno e coordinamento, promuove il protagonismo dei 
propri cittadini e valorizza le risorse familiari presenti nel proprio 
ambito, può contribuire a sviluppare una cultura della solidarietà e 
della mutualità in antagonismo e in controtendenza alla passività, 
all'individualismo e all'indifferenza indotti dalla perdita progressiva 
dei legami sociali e del senso di vicinanza.
Volontariato e auto-mutuo-aiuto sono risorse rispetto alle quali il 
Comune, l’Azienda Sanitaria e le Regioni non possono prescindere 
nella definizione di uno stato sociale che non voglia solo essere, nel 
migliore dei casi, asettica erogazione di servizi, ma concreta atten­
zione alla persona, partecipazione e coinvolgimento attivo dei pro­
pri cittadini, valorizzazione dei diritti e del senso di responsabilità di 
ciascuno.
5.4 
Per non concludere
Il tema "famiglie e marginalità” interroga, come abbiamo visto, non 
solo singoli individui o fenomeni talmente specifici da apparire 
sempre come qualcosa che riguarda altri. È vero che molte margi­
nalità, purtroppo, si tramandano di generazione in generazione. 
Molte altre, però, giungono come improvvise, inattese e difficili da 
rimuovere.
La condizione sociale definita come al centro o al margine si tra­
sforma, di conseguenza, in dentro o fuori dove è sempre più facile 
dal dentro essere spinti fuori, ma è sempre più difficile rientrare.
Le categorie di cittadinanza, giustizia sociale, solidarietà e terri­
torio abitato e abitabile non appaiono, nelle riflessioni sopra espo­
ste, titoli esterni a ciò che si presenta come marginalità ed emargina­
zione. Restano le parole chiave perché al bisogno si risponda in ter­
mini di diritti. Sono la visibilità di strategie che liberano dal senso di 
colpa o dalla solitudine per dare alla solidarietà il volto della corre­
sponsabilità (tutti responsabili di ciascuno e viceversa, secondo la 
felice espressione di Giovanni Paolo II).
Non è possibile educare in modo tale da evitare le difficoltà del­
l’essere famiglia. E possibile però educare perché dalle difficoltà dei 
158

---

La famiglia e la marginalità
propri cari e delle persone che ci sono prossime si possa non scappa­
re, da un lato, e attivarsi in attenzioni e servizi, dall'altro.
Non vuol dire imparare a fare tutto o farsi carico di tutto. Signifi­
ca, più semplicemente e più profondamente, dare al proprio vivere 
anche la dimensione della cittadinanza. Una cittadinanza solidale 
capace di promuovere giustizia.
Riferimenti bibliografici
Aa.Vv., 1997, Minori e famiglie mutiproblematiche: un percorso operativo di 
Servizio sociale, "Rassegna di Servizio sociale”, 1,1° marzo, pp. 2-16.
Arancio S. (a cura di), 1995, Politiche per le famiglie. Nuovi modelli familiari 
e politiche sociali in Europa, Edizioni Gruppo Abele, Torino.
Bramanti D., 1996, Monogenitorialità: aspettative e bisogni, "Politiche sociali 
e Servizi”, 1,1° ottobre, pp. 67-88.
Campedelli M. (a cura di), 1994, Famiglie multiproblematiche e povertà emer­
genti: una ricognizione su Aids, carcere e prostituzione, Edizioni Gruppo 
Abele, Torino.
Cirillo S., Berrini R., Cambiaso G, Mazza R., 1996, La famiglia del tossicodi­
pendente, Cortina, Milano.
Colapinto J.A., 1996, Dispersione dei processi familiari nella rete dei servizi 
sociali: implicazioni per il trattamento delle famiglie multiproblematiche, 
"Ecologia della mente", 1, 6 giugno, pp. 4-62.
Lai Guaita M.P., 1996, Famiglia e tossicodipendenza, Laterza, Bari.
Malagoli Togliatti M„ Rocchietta Tofani L., 1987, Famiglie multiproble­
matiche, NIS, Roma.
Movi, 1996, Indirizzi per interventi a favore del singolo, della famiglia e del nu­
cleo familiare in condizioni di disagio economico e sociale nel quadro della 
Sicurezza sociale, "Rivista del volontariato”, 6, 1° giugno, pp. 2-16.
Pia Cardini M., 1997, Disagio in famiglia, "Vivere oggi”, 3,1° marzo, pp. 12-31.
Zanatta A.L., 1997, Le nuove famiglie, Il Mulino, Bologna.
Le pagine qui presentate riprendono - e sintetizzano - anni di esperienza 
a fianco di amici alle prese con le fatiche più diverse. Un grazie sincero, dun­
que, al dottor Leopoldo Grosso, che da anni coordina il settore Accoglienza 
del Gruppo Abele, per il suo prezioso apporto e per la collaborazione nella 
stesura di queste pagine.
159

---

VI. LA FAMIGLIA E IL GIUDICE MINORILE
6.1 
Un'isola felice
Arturo Carlo temolo, insigne giurista della prima metà di questo se­
colo, definiva la famiglia un'isola felice, che il diritto si limitava a 
lambire. Infatti, fino alle soglie degli anni sessanta lo Stato interveni­
va sulla famiglia soltanto quando gli esercenti la potestà non esplica­
vano più i loro compiti educativo-assistenziali per morte, scompar­
sa, lontananza protratta a causa di emigrazione o malattia; e la di­
sfunzione genitoriale era presa in considerazione solo se colpevole. 
Così, ad esempio, il maltrattamento in famiglia difficilmente veniva 
riconosciuto come tale, ritenendosi invece, sempre e comunque, 
persino in caso di condotte lesive gravi e reiterate, il reato di abuso 
di mezzi di correzione. Al genitore, in nome di un principio educati­
vo, peraltro spesso coincidente con il suo esclusivo interesse econo­
mico, tutto veniva permesso e giustificato; e la famiglia era conside­
rata come un'espansione privatistica del soggetto genitore, all’inter­
no della quale gli obiettivi e i metodi educativi erano definiti e perse­
guiti attraverso le strade volute, anche dispoticamente, dal padre, 
che solo era titolare ed esercitava la potestà genitoriale. La figura 
materna restava in penombra: era relegata all’accudimento della 
prole e al focolare domestico, e ne usciva per sostituire il marito solo 
nel caso in cui quest’ultimo fosse morto o comunque impossibilitato 
a gestire la potestà. Insomma i singoli membri della famiglia non 
avevano voce; i loro diritti erano limitati a quelli ereditari; ma sussi­
stevano in capo a loro molti doveri, a cominciare da quello di “ono­
rare" i genitori, verbo che sinteticamente esprime il rapporto genito­
re-figlio in tutta la sua dipendenza e assenza di autonomia.
Questa autorità familiare così rigida e costrittiva, da una parte, e 
160

---

La famiglia e il giudice minorile
le istituzioni di beneficenza e l'assistenza erogata dai molteplici enti 
dell'epoca, dall’altra, riuscivano a tenere bassa, ai limiti del fisiologi­
co, la soglia della disfunzionalità educativa della famiglia e il disa­
dattamento minorile, nonché a dare risposte all'abbandono in termi­
ni di accoglienza attraverso l'affiliazione e l'adozione ordinaria.
L’istituzione nel lontano 1934, presso il tribunale ordinario, di 
una sezione specializzata competente per la delinquenza minorile 
(settore penale) e l'irregolarità di condotta dei ragazzi (settore riedu­
cativo) derivava dunque da quel filone culturale teso alla salvaguar­
dia di questa "isola felice”. Infatti le famiglie che pervenivano allora 
al tribunale erano le più svantaggiate sotto il profilo economico, so­
ciale e culturale: costituivano cioè la marginalità dell’epoca, fatta di 
poveri emigranti, i cui figli manifestavano la reattività, l'oppositività, 
la violenza di chi trova difficoltà nel processo di integrazione in un 
tessuto sociale spesso ostile e rifiutante, al più indifferente. Erano 
famiglie oppresse dai problemi della sopravvivenza: un lavoro pre­
cario, al nero, l'inadeguatezza abitativa, un ménage sempre più diffi­
cile; famiglie che, pur avendo in sé valori fondamentali (tanto vero 
che la terza generazione di immigrati è ormai pienamente integrata, 
con un tessuto familiare sano e saldo), non erano in grado di seguire 
i propri figli che, abbandonati alla strada, erano costretti a scontrar­
si con una realtà nemica e ghettizzante, che (as)segnava loro come 
dei percorsi, cioè dei comportamenti disadattivi che li rendevano in­
desiderabili. E quando il giudice specializzato, istituito per dare ri­
sposta a questi ragazzi "difficili”, spediva in carcere il ladruncolo o 
in casa di rieducazione il ragazzino turbolento, si rassicuravano un 
po’ tutti...; e l’isola felice si sentiva difesa dai possibili contagi ester­
ni. Insomma, una cultura classista e discriminatoria piuttosto pe­
sante caratterizzò quei primi anni.
6.2 
II vecchio modello di giudice minorile
Il ruolo del giudice minorile, intanto, veniva vissuto nel contesto giu­
diziario come uno dei meno impegnativi: non c’erano questioni im­
portanti da approfondire sotto il profilo tecnico-giuridico, non c’era­
no provvedimenti impegnativi da stendere, non c'erano avvocati di 
grido a costituire la difesa, che - quando prevista - era molto spesso 
d'ufficio, all’epoca ricoperta da legali anch’essi poco impegnati. In­
somma, i tribunali minorili inizialmente non furono composti da 
161

---

Capitolo sesto
persone motivate e interessate alle problematiche sociali, ma esclu­
sivamente a ruoli meno pesanti e impegnativi. L’ufficio minorile ve­
niva inteso come una "sine cura”, tanto che per un certo periodo i 
trasferimenti al tribunale per i minorenni furono ritenuti addirittura 
punitivi.
Se andiamo a leggere le sentenze penali di quell’epoca registria­
mo condanne pesanti per reati non gravi, alternate a paternalistici 
perdoni giudiziari, tutti comunque caratterizzati da motivazioni 
frettolose; parallelamente, in materia civile i provvedimenti limitati­
vi della potestà parentale venivano adottati solo in casi di condotta 
estremamente pregiudizievole, in generale configurante reato, co­
munque sempre colpevole, del genitore, quasi a sottolineare l’assolu­
ta volontà del giudice di tenersi fuori da valutazioni che potessero 
implicare giudizi di valore non parametrabili su di una norma giuri­
dica.
In generale, i provvedimenti emessi dal giudice minorile in que­
sta fase erano per la maggior parte di conferma dei provvedimenti 
emessi di urgenza dal giudice tutelare; la motivazione veniva ripresa 
quasi interamente, e la risposta era sempre e comunque l’istituto. 
L’adozione ordinaria, di competenza esclusiva del tribunale per i mi­
norenni, restava un accordo privato tra le parti, che l'Autorità giudi­
ziaria si limitava a omologare.
Così il giudice minorile, in questo primo periodo, è un giudice 
molto lontano dalla gente, dal territorio, anche perché non lo cono­
sce né ritiene di doverlo conoscere; è un giudice che dà ordini, che 
decide, restando nella sua torre di avorio, "iuxta alligata et probata”, 
alla luce cioè degli elementi di prova prodotti in atti, che solo con gli 
avvocati, ai quali lo avvicina la comune matrice culturale, ha un cer­
to dialogo, mentre con i servizi sociali, che all’epoca erano esclusiva- 
mente quelli del ministero di Grazia e Giustizia, mantiene un rap­
porto sempre molto distaccato e per niente collaborativo.
Ne discende che il giudice e il tribunale erano vissuti all’epoca co­
me lontani, temibili e, soprattutto, repressivi. In molti territori è tut­
tora radicata questa cultura, tanto vero che se si chiede nel Sud a un 
giovane di media istruzione cos’è il tribunale per i minorenni, ci si 
sente rispondere nella maggior parte dei casi: «dove mandano in 
carcere i ragazzi...». Infatti quelle famiglie svantaggiate che frequen­
tavano i tribunali dell’epoca vivevano un rapporto di sudditanza psi­
cologica con il tribunale: di fatto ne dipendevano, perché per tutti i 
162

---

La famiglia e il giudice minorile
loro figli, dai più piccoli ai più grandi, era aperta una procedura - 
penale o rieducativa o civile che fosse - che riguardava singolarmen­
te ognuno di loro. Tutti i figli più grandi erano stati in istituto, aveva­
no avuto esperienze carcerarie e di lavoro al nero; solo alcuni sape­
vano leggere e scrivere, per aver frequentato l’intero ciclo delle classi 
elementari (talvolta la licenza elementare veniva conseguita in car­
cere). D’altra parte l’isola felice, cioè la famiglia medio-borghese, re­
stava fuori dalle aule del tribunale, perché nessuno avrebbe mai avu­
to l’ardire di segnalare o denunciare ciò che sapeva avvenire al di là 
delle mura domestiche, quelle mura così ben difese dal perbenismo 
dell’epoca... Così era soltanto la povera gente a salire e scendere le 
scale degli uffici giudiziari.
6.3 
La famiglia si trasforma
Questa situazione di giudici non impegnati si protrasse in linea ge­
nerale fino alla fine degli anni cinquanta, quando da una parte co­
minciò a diffondersi la letteratura clinica e psicologica che osserva­
va l’infanzia e il rapporto genitore-figli valutando questa prima fa­
scia d’età come quella determinante per un corretto processo di cre­
scita, e dall'altra giudici motivati e attenti alle tematiche sociali ini­
ziarono a lavorare negli uffici giudiziari minorili. Si inizia così a os­
servare e studiare i comportamenti dei ragazzi difficili in rapporto 
alle cause che li determinano; si comincia ad avere maggiore atten­
zione alla persona del ragazzo, a non fermarsi alla sola manifesta­
zione esterna, alla sola condotta. La componente onoraria che af­
fianca il giudice togato diventa più attenta all’aspetto psicologico, e 
in generale appare essa stessa più impegnata.
Nel frattempo la famiglia si avviava a essere protagonista di 
profonde, radicali trasformazioni, riconducibili a più generali muta­
menti di ordine economico, culturale, sociale e psicologico. La velo­
ce trasformazione della società italiana da contadina in industriale 
avanzata andava corrispondentemente trasformando la famiglia da 
patriarcale e rurale in nucleare e urbanizzata, da agenzia allargata 
di produzione di servizi in senso lato per i suoi componenti in unità 
di consumo di beni e di fruizione del tempo libero, perciò stesso 
esponendola a una possibile, progressiva disgregazione. Né meno 
profondi sono i mutamenti verificatisi nell’ambito del circuito fami­
liare ristretto: il conquistato rapporto di parità uomo-donna e la po­
163

---

Capitolo sesto
testà riconosciuta ed esercitata da entrambi i genitori hanno prodot­
to nuovi schemi di rapporto, con la sostituzione del rapporto verti­
cale tra pater familias e singoli membri del nucleo familiare in favo­
re di un rapporto orizzontale marito-moglie e di un rapporto di mi­
nore sudditanza, meno autoritario, tra genitori e figli, ai quali, pur 
sottoposti all’autorità patema, vengono riconosciuti nuovi diritti che 
rendono possibili veri e propri processi di negoziazione. L’acquisito 
potere di negoziazione da parte dei figli nei confronti del padre, e da 
parte della moglie nei confronti del marito comporta, in uno con la 
caduta dell’autorità, anche la caduta di sicurezza della figura pater­
na, ancora oggi alla ricerca di un’identità di ruolo.
D’altra parte la donna, conquistata la parità, fa il suo ingresso nel 
mondo del lavoro e accentua progressivamente la sua competizione 
con il ruolo maschile; nuove opportunità le si offrono, che però l’al­
lontanano sempre più dal “focolare domestico”, e fanno sì che la 
coppia tenda sempre più a privilegiare se stessa piuttosto che gli in­
teressi unitari e globali del nucleo familiare, in primo luogo dei figli. 
Ma parallelamente, in particolare nel Sud, il territorio non viene at­
trezzato perché la donna possa essere coadiuvata nella cura e nell’e­
ducazione dei figli, e ciò penalizzerà il suo ingresso nel mondo del 
lavoro e la sua emancipazione reale. Intanto si registra in tutto il 
paese la progressiva deistituzionalizzazione dell’istituto familiare: 
separazioni e convivenze si moltiplicano, le convivenze si diffondo­
no a tutti i livelli sociali, e la famiglia monoparentale diventa una 
realtà sempre più estesa. Questa disgregazione familiare non può 
non contribuire a produrre disagio sociale, in particolare quando la 
separazione non viene elaborata e costruita correttamente, in modo 
da lasciare i figli fuori dal conflitto, per restare genitori pur cessando 
di essere coniugi.
Ulteriore effetto del privilegiare il rapporto di coppia è - oltre al 
calo della natalità - la delega sempre più estesa del processo educati­
vo ad agenzie di socializzazione esterne. Di conseguenza i metodi 
educativi adottati sono troppo spesso inappropriati e casuali, a volte 
troppo rigidi, a volte troppo permissivi, a volte ricattatori, comun­
que non tesi ad acquisire il consenso attraverso il colloquio ragiona­
to, perché i genitori sono spesso stressati dai problemi legati alla so­
pravvivenza quotidiana o eccessivamente coinvolti nella carriera e 
nella ricerca del successo. Così la famiglia degli anni settanta non 
tenta più di risolvere il conflitto all’interno, per evitare che "fuori si 
164

---

La famiglia e il giudice minorile
sappia....”, ma sempre più demanda ad agenzie esterne la soluzione 
delle problematiche interne inerenti ai figli o alla coppia, e sempre 
più porta questi conflitti familiari innanzi al giudice, quel giudice da 
cui anni prima sarebbe rifuggita, preferendo "lavare i panni sporchi 
in casa”. La famiglia, cioè, più o meno consapevolmente, si rende 
conto di essere assolutamente incapace di gestire il conflitto familia­
re, anche perché la scomparsa della famiglia allargata ha comporta­
to conseguentemente la scomparsa di quelle figure del circuito fami­
liare esteso che spesso facevano, nel corso dei conflitti, da "cuscinet­
to”, mediando e ricucendo rapporti tesi e logorati; quelle figure sono 
state via via relegate, a seconda dei casi, in qualche ospizio o in qual­
che elegante casa di cura, così svuotate del loro ruolo, una volta si­
gnificativo e produttivo di cambiamento. Si sente perciò il bisogno, a 
tutti i livelli, di figure sostitutive esterne al nucleo, e quindi estranee 
al conflitto, che svolgano un ruolo di mediazione.
6.4 
II controllo sociale sulla famiglia
In sintesi, la famiglia evolve, tra gli anni cinquanta e gli anni settan­
ta, da microcosmo appena lambito dal controllo pubblico e appena 
toccato daH'intervento giudiziario, interamente e quasi dispotica­
mente gestito dalla figura patema, ad agenzia di socializzazione pri­
maria, in cui tutti i membri rivendicano pari dignità sociale.
Questo cambiamento così radicale, del quale il tribunale per i mi­
norenni è stato osservatore privilegiato, non poteva lasciare insensi­
bile il legislatore, per cui, a cominciare dagli anni sessanta, sempre 
più incisivamente e frequentemente, l’isola felice viene fatta oggetto 
di interventi legislativi (ai quali la magistratura minorile ha offerto 
un rilevante contributo), mirati a regolamentare dinamiche e inter­
relazioni al suo interno, tutti ispirati a un comune denominatore: il 
riconoscimento di autonomia ai suoi componenti. Cresce corrispon­
dentemente, in estensione e profondità, il controllo giudiziario sulla 
famiglia, per garantire a ognuno dei suoi membri il soddisfacimento 
dei diritti riconosciuti dalla Costituzione e dalle leggi.
Viene così promulgata nel 1967 la legge n. 431 sull’adozione, con 
la quale viene superata la cultura del figlio inteso come oggetto di di­
ritto del genitore solo in quanto generato da sé, e viene introdotto il 
concetto della irrinunciabile funzionalità della famiglia alla crescita 
dei figli; pertanto, se essa non è in grado di svolgere il proprio ruolo 
165

---

Capitolo sesto
in modo adeguato, nonostante i sostegni e gli aiuti dei servizi di ter­
ritorio, deve essere sostituita per sempre, sia pure nel rispetto di 
ogni garanzia, attraverso l’istituto dell’adozione. In tal modo, all'in­
tervento prevalente di tipo punitivo e rieducativo del giudice minori­
le si aggiunge un significativo intervento di natura protettiva e pro­
mozionale, correlato al cambiamento del concetto di famiglia, che 
alla famiglia di sangue affianca la famiglia degli affetti come comu­
nità educante.
Questo potere giudiziario di intervento sulla famiglia, che può 
spingersi fino a recidere i legami tra alcuni dei suoi componenti, 
verrà in seguito indicato come strapotere, non senza qualche ragio­
ne: perché ne è facile lo sconfinamento se non esercitato con equili­
brio, professionalità e spirito di servizio. In ogni caso questa mate­
ria, essendo di forte risonanza emotiva, porterà poi progressivamen­
te i tribunali per i minorenni alla ribalta della cronaca, e offrirà ai 
mezzi di comunicazione di massa occasioni di attacco e di discredi­
to dell'intervento del giudice minorile.
Intanto, qualche anno dopo, nel 1970, la campagna divorzista 
sfonda il muro culturale della tradizione storica della indissolubilità 
del vincolo matrimoniale, e vede la luce la legge n. 898 sulla discipli­
na dei casi di scioglimento del matrimonio, che però nulla, o poco, 
concede alle esigenze dei figli minori coinvolti e strumentalizzati 
dalla conflittualità adulta; il minore infatti non è rappresentato in 
giudizio e pertanto non ha voce, e senza voce resta anche quando nel 
1987, con la legge n. 74, il legislatore apporta significative modifiche 
alla normativa.
Viene infine promulgata nel 1975 la legge n. 151, comunemente 
conosciuta come la “riforma del diritto di famiglia".
La riforma del diritto di famiglia segna una pietra miliare nel 
cammino del controllo pubblico sulla famiglia, perché recepisce le 
trasformazioni sociali e culturali alle quali si è accennato. Essa infat­
ti riconosce a ognuno dei coniugi la facoltà di fissare un proprio do­
micilio; riconosce a entrambi i genitori - legittimi o naturali - pari 
potestà sui figli minori; offre loro funzioni di mediazione per supera­
re i conflitti; sottolinea il diverso rapporto genitori-figli, eliminando 
il termine formale "onorare”, cui abbiamo fatto riferimento, e sosti­
tuendolo con quello di “rispettare", che riconosce l’autorità e com­
porta obbedienza, ma tollera la discussione e accetta il dialogo, la 
modificabilità e la ricontrattazione della regola. Fondamentale al ri­
166

---

La famiglia e il giudice minorile
guardo la norma che impone ai genitori non più l’"obbligazione” - 
termine giuridico -, bensì Tobbligo” - termine a contenuto etico - di 
mantenere, educare e istruire la prole: esso sottolinea l’impegno spi­
rituale nella crescita del figlio, le cui potenzialità devono potersi 
esprimere in piena autonomia e libertà, tenendo conto delle sue ca­
pacità, inclinazioni naturali e aspirazioni. Di grande rilevanza anche 
l’introduzione della riconoscibilità del figlio naturale da parte di per­
sona coniugata, con la conseguente attribuzione del cognome pater­
no: viene così eliminata una grave diseguaglianza fino ad allora codi­
ficata. Egualmente significativa è la novità dell’autorizzazione a con­
trarre matrimonio alla minorenne tra i sedici e i diciotto anni; si trat­
ta di un'espressione dell’interesse dello Stato alla genitorialità re­
sponsabile e consapevole, la sola idonea a dare risposte adeguate alle 
esigenze morali e materiali della prole. Si richiede, infatti, un’appro­
priata maturazione fisica e psichica nonché gravi motivi per deroga­
re al divieto imposto al soggetto minore d'età di contrarre matrimo­
nio. Anche in questa norma è presente la volontà del legislatore di 
equiparare i sessi, in quanto scompare la differenza prima codifica­
ta: sedici anni per l’uomo e quattordici per la donna. Si riduce, tra 
l’altro, lo spazio della volontà genitoriale, che può essere disattesa.
Nello stesso filone culturale del controllo pubblico sulla famiglia 
va iscritta la legge n. 194/78, che disciplina l'interruzione volontaria 
di gravidanza e che all’art. 12 si riferisce alla minorenne; e infine la 
legge n. 833/78, che all’art. 8 afferma il principio della procreazione 
responsabile, e all’art. 14 lett. d) afferma il principio della protezione 
della maternità e dell’infanzia.
6.5 
Nuovi modelli di famiglia: verso un nuovo giudice minorile
Al nuovo modello di famiglia corrisponde un nuovo modello di giu­
dice: un giudice più aperto al sociale, un giudice che vive il suo ruolo 
in senso promozionale, che scende sul territorio per conoscerlo, che 
vede la funzione giudiziaria come essenzialmente protettiva del pro­
cesso di crescita del minore in ogni sua tappa, che tutela anche 
quando punisce. Nasce cioè quel giudice che così lapidariamente è 
scolpito dal pensiero di Giampaolo Meucci: «educare nelle forme 
della giurisdizione».
Il tribunale per i minorenni, intanto, nel 1971 da sezione distac­
cata del tribunale era diventato un ufficio giudiziario autonomo, a 
167

---

Capitolo sesto
sottolineare la significatività del suo intervento e l'evoluzione del 
modello di giudice. Questa evoluzione è da mettere in relazione, tra 
l’altro, con la straordinaria amplificazione dello spettro sociale e cul­
turale delle famiglie che, a partire dalla fine degli anni sessanta, ac­
cedono il tribunale per i minorenni. Una spinta importante - non l’u­
nica - a questo accresciuto interesse va individuata nella citata legge 
sull’adozione del 1967 che, attribuendo al tribunale per i minorenni 
la competenza non solo ad accertare e dichiarare la situazione di ab­
bandono di un bambino, ma anche a selezionare le aspiranti coppie 
adottive per individuare quella maggiormente in grado di soddisfare 
le esigenze affettive ed educative di un bambino adottabile, mette il 
tribunale in contatto con tante di quelle "isole felici”, ma non trop­
po, per la mancanza di un bambino.
Così, alla famiglia appartenente all'area dello svantaggio, che, ol­
tre a vedere i suoi figli in casa di rieducazione e in carcere, li vedrà 
ora anche collocati in adozione, si affianca quella medio-borghese 
che, forte della sua posizione economica, chiede un figlio, spesso 
pretendendolo a tutti i costi, fino a comprarlo. La prima resta diffi­
dente verso il giudice; la seconda si pone con fiducia verso colui che 
ritiene possa risolvere il suo problema esistenziale. Questi coniugi 
hanno tra i quaranta e i cinquantanni (all’epoca la differenza massi­
ma tra adottante e adottato era di quarantacinque anni; oggi è di 
quarant’anni); in generale, pervengono alla decisione di adottare 
quando hanno sperimentato per anni la sterilità di coppia; sono pie­
ni di pregiudizi, per cui preferiscono, anzi pretendono, il neonato; 
sono tutte di medio livello culturale e sufficientemente benestanti, 
perché c’è la convinzione che il benessere economico sia condizione 
necessaria e sufficiente per ottenere un bambino.
Ed è appunto questo desiderio di un neonato a tutti i costi a crea­
re il mercato dei bambini, attuato, fino alla riforma del diritto di fa­
miglia, attraverso l’adozione di tipo contrattualistico - cosiddetta 
"ordinaria” -, e successivamente attraverso il falso riconoscimento 
del neonato.
La norma, già precedentemente richiamata, in base alla quale la 
persona coniugata può finalmente - e giustamente - effettuare il ri­
conoscimento del figlio nato fuori del matrimonio, introdotta a favo­
re e nel rispetto della persona del minore, viene immediatamente 
strumentalizzata dall’adulto per procurarsi il neonato, che per i pre­
scritti limiti di età non può adottare per legge. Questo canale viene 
168

---

La famiglia e il giudice minorile
subito preferito, come dimostra il calo in tutto il paese delle adozio­
ni ordinarie; e ciò perché, mentre l’adozione ordinaria lasciava sus­
sistere i rapporti tra la famiglia d’origine e quella adottiva, questo se­
condo canale, illegalmente utilizzato, dà invece al "falso padre”, se la 
madre non riconosce il bambino, la possibilità di eclissarsi e spari­
re...: ormai il figlio è suo e la madre ignota.
Cominciò allora la lotta del giudice minorile - in particolare al 
Sud - contro questo squallido mercato, resa ancora più difficile dal 
fatto che la collettività giustificava, e tuttora continua a giustificare, 
la compra-vendita in nome del desiderio di bambino, che sembra - 
grazie alla cattiva stampa - comunque sottratto a un triste destino di 
sofferenza. E così il giudice minorile incontra queste madri che han­
no ceduto il loro bambino: sono quasi sempre ragazze giovanissime, 
che vivono isolate nell’indifferenza familiare, senza comunicazione 
alcuna, in una famiglia rigida e anaffettiva, rifiutante ed espulsiva; 
sono così psicologicamente costrette ad accettare la proposta di chi 
promette di dare un futuro al loro bambino; quasi mai prendono sol­
di, perché a incassare è solo il mediatore.
È anche per tutto questo che, a partire dalla metà degli anni set­
tanta, il giudice minorile nell’immaginario collettivo comincia ad 
acquistare una ben altra importanza: può segnare il destino di un 
bambino e può cambiare la vita di una coppia, perché affidandole o 
meno un bambino può creare la genitorialità.
Questo nuovo giudice sul finire degli anni settanta si trova poi a 
interagire con nuovi referenti come servizi sociali: non sono più 
quelli ministeriali, bensì quelli dell’ente locale, istituiti nel 1977 con 
il d.p.r. n. 616 che, nel rispetto del principio costituzionale delle au­
tonomie locali, affida l'attrezzaggio del territorio al Comune, alla 
Provincia, alla Regione. Si instaura di conseguenza un rapporto non 
sempre facile tra amministrazione e giurisdizione, fatto di incontri 
ma anche di scontri, spesso di denunce dell'operato della pubblica 
amministrazione, ma complessivamente teso a costruire una rispo­
sta sociale e giudiziaria corretta, cioè rapida ed equilibrata. Così, sul 
finire degli anni settanta, si accentua la tanto deprecata sovraesposi­
zione del ruolo giudiziario, la supercriticata supplenza rispetto al 
ruolo del pubblico amministratore, causata - in particolare nelle re­
gioni del Sud - dalla inesistenza, inefficienza e latitanza di servizi. 
Questo ruolo promozionale ha effettivamente portato a una enfatiz­
zazione dell’intervento giudiziario che ha prodotto un eccesso di 
169

---

Capitolo sesto
giurisdizionalizzazione di una risposta che doveva restare sociale. In 
particolare, nel Sud lo stesso servizio sociale locale chiedeva all'au­
torità giudiziaria minorile un intervento che imponesse all’ente loca­
le di dare la risposta sociale, perché essa non sarebbe stata data sen­
za l’impulso giudiziario.
Questo eccesso di giurisdizione che caratterizza la fine degli anni 
settanta si sarebbe protratto per buona parte degli anni ottanta, spe­
cie nel Sud.
6.6 
Lo svantaggio relazionale
1. Nello stesso tempo, le famiglie che con i loro problemi vengono 
in tribunale cominciano a essere caratterizzate, ancora una volta, da 
una connotazione sociologica comune: allo svantaggio economico- 
sociale e culturale si sostituisce in questi anni lo svantaggio relazio­
nale, fondamentalmente originato dalla difficoltà, o addirittura dal­
l’assenza, di comunicazione. Questo svantaggio taglia trasversal­
mente tutte le classi sociali, e provoca progressivamente negli anni, 
affiancandosi ad altre componenti di rischio, il fenomeno della mul- 
tiproblematicità della famiglia.
In questo scenario sociale il giudice minorile viene sempre più a 
contatto con problematiche che attengono alle dinamiche familiari, 
alla conflittualità, alla strumentalizzazione dei figli nella disgrega­
zione familiare. Il tribunale per i minorenni è infatti competente per 
l’affidamento dei figli solo in caso di genitori non coniugati che in­
terrompono la convivenza; è tuttavia competente in via esclusiva a 
valutare la correttezza della gestione della potestà parentale. Si tro­
va perciò molto spesso a dover decidere su conflitti tra genitore affi­
datario e genitore non affidatario, quasi sempre originati da que­
st'ultimo per ottenere un provvedimento limitativo della potestà del­
l'altro e ribaltare così la decisione del tribunale ordinario. Emergono 
allora le rivalità mai sanate, i comportamenti ricattatori, le violenze 
psicologiche inferte ai bambini; e il giudice più che mai avverte il bi­
sogno del supporto dell’esperto e di una formazione in itinere, per­
ché le situazioni familiari si modificano nel tempo e richiedono per­
ciò non solo un nuovo approccio culturale, ma anche modalità ope­
rative mai identiche a se stesse.
Il ricoi-so ai servizi consultoriali diviene quasi prassi costante, e il 
dialogo giudice-servizi diviene più stretto; si diffondono centri per il 
170

---

La famiglia e il giudice minorile
maltrattamento, comunità per i tossicodipendenti, associazioni di 
volontariato che prendono in carico il disagio mentale offrendo ade­
guata assistenza.
In generale, il giudice si rende sempre più conto che la famiglia 
vive in uno stato di isolamento sociale molto spinto, e che pertanto 
occorre ricrearvi intorno una rete di sostegno, un insieme di legami 
che sostituiscano quelli della famiglia allargata venuti meno. Si af­
ferma così più marcatamente la strategia di rete, la cultura del proget­
to; e in questa ottica si fa sempre più strada il convincimento che è 
necessario acquisire il consenso delle parti al progetto stesso.
2. Il tribunale intanto interpreta in modo più ampio il concetto 
di abbandono, con sempre più frequenti dichiarazioni di adottabi- 
lità di figli della famiglia multiproblematica quando il loro processo 
di crescita è, con alta probabilità, irreversibilmente compromesso. 
Si può dire che dal concetto di “abbandono uguale dimenticare” de­
gli anni sessanta si passa negli anni ottanta al concetto di "abbando­
no uguale distruggere": i genitori ci sono, rivendicano il figlio, ma 
non sono per niente in grado di garantirgli parametri minimi di vivi­
bilità; consapevolmente o inconsapevolmente - per le loro stesse pa­
tologie - lo distruggono, vendendolo alla nascita, inducendolo a pro­
stituirsi, a rapinare, pestandolo quotidianamente. Possono queste 
famiglie recuperarsi e, pur sostenute, assicurare al figlio un corretto 
processo di crescita?
Si rafforza così quella forma di intervento di natura prescrittiva 
che tende a "mettere alla prova” i genitori, in un progetto mirato a 
far emergere e a potenziare quel minimo di risorse familiari, quel 
positivo marginale che esiste pur sempre in ogni nucleo. I genitori 
devono essere resi consapevoli che, in caso di inosservanza delle pre­
scrizioni, comunque i diritti del bambino dovranno essere garantiti: 
così il concetto di adozione come intervento radicale e penalizzante 
per i genitori viene sostituito dal concetto del diritto del bambino a 
vivere in un nucleo familiare funzionale alla sua crescita. Portare la 
famiglia d’origine a coscientizzare questo passaggio significa otte­
nerne il consenso nei fatti, anche se non in forma esplicita, nel senso 
che non faranno opposizione avverso il decreto che dichiara lo stato 
di adottabilità dei loro figli.
Intanto i telefoni di vario colore fioriti nel nostro paese concorro­
no massicciamente a far emergere la violenza subita dai bambini, 
171

---

Capitolo sesto
dai ragazzi, dalle donne, in maniera sempre più estesa rispetto al 
passato, quando l’unico veicolo di denunzia era la lettera anonima: 
una telefonata infatti, molto più che una lettera, protegge l’anonima­
to. Occorre tuttavia osservare che, mentre una lettera con maggiore 
probabilità denunziava un caso grave, la telefonata molto spesso na­
sconde una delusione nell’intervento giudiziario, una piccola ven­
detta, e così via... In ogni caso, l'aumentato numero di denunzie di 
violenze porta davanti al tribunale nuove famiglie, gravate di proble­
mi esistenziali gravissimi e non facilmente superabili in tempi brevi.
In sintesi, i problemi di fondo sono riconducibili a questo svan­
taggio relazionale osservato nella famiglia, nella scuola, nel quartie­
re; e allora il giudice minorile, che è chiamato a intervenire su quelle 
dinamiche, deve sapervi entrare, deve saper comunicare e mediare 
la conflittualità; deve conseguentemente attrezzarsi per poter passa­
re da "risolutore di conflitti a mediatore di conflitti”. L’intervento 
giudiziario evolve così dalla "fase del controllo sulla famiglia”, sulla 
gestione potestativa dei genitori, alla “fase del sostegno controllato 
della famiglia"; questa propensione all’orientamento si traduce in 
un’attività giudiziaria prescrittiva più che dispositiva, orientativa 
più che decisionale tout-court, almeno inizialmente, per poter poi 
con assoluta sicurezza recidere i legami quando effettivamente non 
c’è più alcuna risorsa nella famiglia. Questo approccio culturale di­
scende - come già detto - dall’idea che l’intervento giudiziario, alme­
no nelle fasi iniziali, debba essere diretto a far emergere e potenziare 
il positivo marginale, perché la famiglia ritrovi la sua capacità di coe­
sione e reagisca alla distruzione dei suoi membri; quindi il giudice 
minorile, attraverso le sue sentenze e i suoi decreti, offre le sollecita­
zioni necessarie perché i genitori possano recuperarsi al ruolo. Ri­
torna sempre sullo scenario giudiziario minorile - quasi una profe­
zia - il già richiamato aforisma di Giampaolo Meucci: «educare nel­
le forme della giurisdizione...».
3. Nel frattempo, negli anni ottanta aumenta, specialmente nel 
Centro-Nord, l’ingresso della famiglia di origine nomade, che educa 
essa stessa i figli al furto come mezzo di sostentamento. Il giudice 
deve allora confrontarsi con le culture altre, con stili di vita non con­
divisi dalla collettività e configuranti reati, nel momento in cui valu­
ta la capacità d'intendere e di volere di questi ragazzi, spinti dai loro 
referenti familiari alla condotta-reato.
172

---

La famiglia e il giudice minorile
Sale pure l'ondata degli extracomunitari, in parte dovuta alla di­
sperata emigrazione dal Terzo Mondo, in parte collegata a veri e pro­
pri intrecci criminali organizzati, che dalla Sicilia introducono mi­
norenni in Italia per poi portarli al Nord - perché al Sud questa ma­
novalanza minorile è endemicamente presente - e utilizzarli nello 
spaccio.
Nel Sud invece il tribunale incontra sempre più frequentemente 
la famiglia malavitosa che orbita nella criminalità organizzata, i cui 
figli sono spesso armati dagli stessi genitori, per fame strumento di 
vendetta, o addestrati allo spaccio della droga o utilizzati nell'estor­
sione. Sono famiglie culturalmente deprivate, economicamente più 
o meno deboli, piccoli anelli della grande catena della criminalità, 
nella quale, in sintonia con i tempi, assume importanza crescente la 
figura femminile nell'organizzazione e nell’attuazione dei delitti.
6.7 
Verso il Duemila
1. Gli anni novanta sono sempre più marcatamente caratterizzati 
dal vorticoso moltiplicarsi delle convivenze, per cui il partner viene 
cambiato frequentemente e velocemente (si è arrivati oggi, in non 
pochi casi, alla quarta convivenza e al secondo matrimonio), nell'as­
soluta indifferenza per le implicazioni psicologiche sui figli minori. 
Questo veloce dissolversi e ricomporsi della famiglia cancella del 
tutto i tempi di assorbimento e di assimilazione, per cui il bambino, 
continuamente e traumaticamente, è costretto a interrompere i pro­
cessi relazionali e, dopo un vuoto fatto di sofferenza, è costretto a in­
staurarne di nuovi, con la conseguenza che i sensi di sicurezza, di fi­
ducia, di stabilità diventano sempre più lontani e irraggiungibili.
Si diffonde la famiglia multietnica: sempre più frequentemente i 
coniugi o i conviventi appartengono a nazionalità, o addirittura a et­
nie, diverse, con la conseguenza che spesso i figli, nella scissione di 
coppia, alla sofferenza per il distacco da uno dei genitori sommano 
quella per il distacco dai costumi, dalle abitudini, dalla lingua del 
proprio paese.
Il giudice minorile assiste così al disagio e alla sofferenza dei figli 
della famiglia divisa: bambini sempre più maturi rispetto all’età ana­
grafica, costretti a crescere in fretta tra litigi e prevaricazioni, spez­
zati dal dolore di dover dividere l'appartenenza, strumentalizzati e 
usati nel peggiore dei modi.
173

---

Capitolo sesto
È diffìcile, molto diffìcile, interrompere questi meccanismi per­
versi e “salvare" al bambino entrambi i genitori. Abbassare la soglia 
di conflittualità non è compito del giudice minorile, ma dei servizi 
consultoriali; tuttavia il giudice onorario - in questi casi lo psicologo 
che affianca il giudice togato - può sicuramente offrire il suo contri­
buto nella gestione del conflitto.
Si accentua infine a dismisura Visolamento sociale della famiglia 
- fenomeno peraltro già manifestatosi precedentemente, come ac­
cennato -, sia ai livelli di sottocultura, perché i problemi della so­
pravvivenza quotidiana impediscono di occuparsi di quelli altrui, sia 
ai livelli medio-alti, laddove il desiderio di potere e di danaro impe­
disce di tenere nella dovuta attenzione l’altro, visto solo come un li­
mite al soddisfacimento dei propri interessi materiali.
È evidente che questo tipo di famiglia non può che delegare sem­
pre più i compiti educativo-assistenziali ad agenzie di socializzazio­
ne esterne: la famiglia economicamente forte inserirà il figlio in un 
giro vorticoso di scuole specializzate di lingua straniera, attività 
sportive e circoli artistici, che dirada e allontana sempre più il dialo­
go; quella economicamente debole si accontenterà di parcheggiarlo 
davanti al televisore; quella culturalmente svantaggiata lo abbando­
nerà alla strada.
2. Negli anni novanta l’attenzione si sposta sensibilmente dall’in­
fanzia verso l’adolescenza, che oggi si prolunga ben oltre i vent'anni: 
è venuta alla luce tanta insicurezza, tanta solitudine, tanta sofferen­
za. Né contribuisce a migliorare questa situazione la grande massa 
di informazioni, oggi disponibili non solo attraverso i canali tradi­
zionali ma anche attraverso quelli telematici, perché il senso di sicu­
rezza deriva da valori etici assimilati nel profondo e da una capacità 
di discernimento intellettuale che nasce e si potenzia attraverso 
un’elaborazione critica, che deve essere aiutata ma che pur sempre 
rimane personale, dei dati disponibili nel mondo esterno. Così oggi 
gli adolescenti sono sicuramente più svegli e informati, ma anche 
più insicuri ed emotivamente fragili, come dimostra il loro perenne 
bisogno di rafforzare la volontà nel gruppo, che caratterizza il gioco, 
lo studio, il divertimento, e anche il reato.
E infatti, negli anni ottanta e novanta, i ragazzi delinquono sem­
pre in gruppo, nell’ambito del quale, attraverso la reciproca istiga­
zione, rafforzano una volontà criminale che li conduce a reati che da 
174

---

La famiglia e il giudice minorile
soli non avrebbero mai commesso. In più, i reati si connotano di 
sempre maggiore violenza, e soprattutto di violenza gratuita', i ragaz­
zi sono sempre più diffusamente inseriti nella criminalità organizza­
ta, come rivelano le tipologie di reati commessi - spaccio, estorsioni, 
lotto clandestino - e il fatto che, per la prima volta negli anni novan­
ta, si trovano tra gli oggetti sequestrati armi sempre più potenti, re­
gistrazioni telefoniche, bollette del lotto clandestino e, quanto alle 
sostanze stupefacenti, non più solo hashish e cocaina, ma eroina.
In generale, gli adolescenti evidenziano al colloquio con il giudi­
ce molti vuoti. C’è un vuoto etico, correlato alla mancanza di valori, 
cioè, in concreto, di idee forti e convincenti, di obiettivi seri che dia­
no un senso alla vita, che assegnino a ognuno un percorso nella so­
cietà e gli conferiscano identità e dignità. Questa assenza di valori 
priva di senso la vita, sia la propria che quella degli altri; si diffondo­
no così i suicidi, e in generale le condotte che mettono in pericolo, 
anche gratuitamente, la vita degli altri.
C’è un vuoto pedagogico, fondamentalmente correiabile alla defi­
nizione di regole e all'imposizione di divieti la cui logica risulta trop­
po spesso incomprensibile, perché mai discussa e assimilata. L’effi­
cacia della regola sui comportamenti deriva infatti da una sua accet­
tazione di fondo, che non esclude tuttavia ridiscussioni e ricontrat­
tazioni; e la sua violazione deve comportare una punizione equili­
brata, immediata, chiaramente collegata e proporzionata alla con­
dotta. È invece diffuso in maniera abnorme nella nostra società un 
permissivismo e un lassismo educativo; e quando il ragazzo abusa 
della libertà con la faciloneria concessagli, il genitore reagisce spro­
porzionatamente, con privazioni, ricatti psicologici, violenza fisica.
C’è infine un vuoto emotivo, correlato alla mancanza di emozioni 
sane e proporzionate all’età. Il fatto che oggi tutto sia permesso e 
tutto, proprio tutto, si possa ottenere facilmente - basta avere soldi - 
spinge alla ricerca di emozioni forti, come le corse pazze dopo la di­
scoteca o il lancio di pietre dai cavalcavia, anche perché questi ra­
gazzi non sono educati al senso del limite, alla responsabilità rispet­
to alle conseguenze dell’agire. Questo obiettivo richiede un impegno 
educativo forte, attenzione costante e coerenza nei comportamenti 
da parte di genitori e insegnanti; ma sembra che nella società di oggi 
ci sia poco tempo per queste cose...
Gli anni novanta sembrano anche quelli che vedono finalmente 
caduta ogni remora alle denunzie di terribili violenze sessuali subite 
175

---

Capitolo sesto
nel tempo da bambini e bambine, oggi adolescenti diffìcili e proble­
matici: fughe continue e prolungate, anoressia, bulimia, tentati sui­
cidi, assunzione di droghe sintetiche e non... Tutto ciò richiede coe­
sione nella risposta di aiuto. E così in questi anni registriamo, final­
mente, una maggiore attenzione anche da parte dei tribunali ordina­
ri al fenomeno del maltrattamento in famiglia. Padri abusanti, fino a 
qualche anno prima assolti per insufficienza di prove, quando la for­
mula dubitativa ancora sussisteva, o comunque con altre formule 
assolutorie, dopo processi trascinatisi per anni fino ad arrivare alla 
ritrattazione della vittima, stremata da interrogatori logoranti e 
squallidi, vengono finalmente processati e condannati, e finalmente 
la vittima ritrova una sua dignità. I giudici ordinari prendono co­
scienza dei problemi legati al maltrattamento e alla violenza sessua­
le, e organizzano pools per una migliore strategia repressiva dei reati 
contro la famiglia e la persona. La legge sulla violenza sessuale è sta­
ta anche il prodotto di questa accresciuta sensibilità.
3. A fronte di questa realtà familiare dalle connotazioni sociolo­
giche e psicologiche così complesse, per di più in perenne, veloce 
evoluzione, il giudice minorile avverte con crescente urgenza il biso­
gno di un confronto continuo con le discipline tipiche delle scienze 
umane, al fine di saper leggere quelle dinamiche e poter intervenire 
correttamente sulle stesse con provvedimenti giudiziari più mirati 
ed equilibrati. Egli di conseguenza valorizza il ruolo dei giudici ono­
rari (gli esperti che affiancano i giudici togati); riconosce l’importan­
za fondamentale dell’osservazione psicologica; cerca di affinare la 
sua capacità di ascolto, parlando con il ragazzo e creando con lui un 
rapporto. A volte ne diventa un riferimento: non è raro il caso in cui 
il ragazzo (o il genitore) chiede, giungendo negli uffici giudiziari, del 
"suo giudice"; e si dispera quando apprende del suo trasferimento. È 
il segno chiaro del disagio per un rapporto interrotto, della consape­
volezza di dover iniziare ancora una volta a rappresentare la propria 
storia, cioè la propria sofferenza.
Così oggi il giudice minorile, sia in campo civile che penale, os­
serva - come tecnico, al di là della fattispecie giuridica, - la struttura 
e le caratteristiche della personalità del minore, e alla luce dei risul­
tati dell’osservazione, effettuata con i componenti laici del collegio o 
da eventuali consulenti, valuta la fattispecie entrando nelle dinami­
che relazionali, attraverso le quali interpreta il fatto e perviene al 
176

---

La famiglia e il giudice minorile
provvedimento. Da "risolutore di conflitti" a “mediatore di conflitti", 
dunque: da deus ex machina a interlocutore privilegiato dei servizi; 
da pubblico accusatore a garante di un progetto di recupero attra­
verso la messa alla prova. Questo giudice tende inoltre a recuperare 
in tempestività senza perdere le garanzie; è consapevole della inelu­
dibilità dell’intervento interdisciplinare; è consapevole di essere 
chiamato a testimoniare la cultura della legalità.
Un’evoluzione culturale così profonda, in correlazione con la pre­
senza di dinamiche familiari complesse e in continuo cambiamento, 
rende pienamente cosciente il giudice minorile della necessità di 
una formazione permanente, che egli sente come strumento indi­
spensabile per un corretto, cioè integrato, intervento di rete. Non è 
più pensabile infatti che si impari solo lavorando, perché in questo 
modo si rischia d’imparare sulla pelle di coloro che si è chiamati a 
tutelare. Mai come in questo momento, in cui si è acquisita consape­
volezza della complessità sociale e familiare sulla quale i giudici del­
la famiglia (e non più soltanto i tribunali per i minorenni) sono chia­
mati a intervenire, si avverte a tutti i livelli - di magistratura togata e 
onoraria, di operatori e di quanti con questa complessità interagi­
scono - un’esigenza forte di preparazione e di formazione. Coloro 
che per ruolo istituzionale contribuiscono a segnare percorsi di vita 
hanno il dovere morale, prima ancora che giuridico, di pretendere 
una formazione iniziale e in itinere, una formazione professionale 
permanente, che dia a loro stessi, prima ancora che agli utenti, mag­
giori garanzie e più sicurezze.
Riferimenti bibliografici
Barile P., 1984, Diritti dell'uomo e libertà fondamentali, Il Mulino, Bologna. 
Cavallo M., 1993, Punire perché, Angeli, Milano.
-, 1995, Adozioni dietro le quinte, Angeli, Milano.
Cendon P. (a cura di), 1991,1 bambini e i loro diritti, Il Mulino, Bologna.
Dusi P. (a cura di), 1990, Le procedure giudiziarie a tutela dell’interesse del mi­
nore, Giuffrè, Milano.
“Il diritto di famiglia e delle persone”, trimestrale, Giuffrè, Milano.
Losana C., D’Errico A., 1990, La protezione del minore tra amministrazione e 
giurisdizione, Giuffrè, Milano.
Mazza Galanti E, 1993, Tutela della famiglia o famiglia sotto tutela?, Unico- 
pii, Milano.
177

---

Capitolo sesto
“Minori Giustizia”, rivista interdisciplinare promossa dall'Associazione ita­
liana dei giudici per i minorenni e per la famiglia, Angeli, Milano.
Moro A.C., 1991, Il bambino è un cittadino, Mursia, Milano.
Perucci M., 1994, Bambini ed adolescenti di fronte alla legge, Nuove ricerche, 
Ancona.
Saulle M.R., 1992, Codice intemazionale dei diritti del minore, Edizioni 
scientifiche italiane, Napoli.
Ungari P., 1970, Il diritto di famiglia in Italia, Il Mulino, Bologna.
Vercellone P., 1987, La filiazione, Utet, Torino.
178

---

VII. LA FAMIGLIA E LA CONDIZIONE ANZIANA
Il progressivo invecchiamento della popolazione rappresenta sem­
pre più un problema con il quale deve confrontarsi e misurarsi la no­
stra società, individuando i bisogni specifici delle fasce di età avan­
zata, in relazione alle altre, e intervenendo nelle situazioni di margi­
nalità. Anche in questo caso, l’attenzione va rivolta alla famiglia nel­
la quale la persona anziana vive, per analizzare i processi e gli eventi 
che ne caratterizzano l’evoluzione. La famiglia è considerata, infatti, 
la prima efficace protagonista per il mantenimento di un adeguato 
livello di qualità della vita, nella quale l’anziano riceve la necessaria 
solidarietà, pur restando fondamentale l'usufruibilità degli altri in­
terventi e degli altri servizi che devono essere garantiti dalla società 
e dalle istituzioni, a tutela dei diritti e dei bisogni di ogni essere uma­
no (Galli, 1997).
L’età avanzata non costituisce necessariamente un problema. 
Molte persone anziane la trovano la fase più ricca della loro vita, più 
soddisfacente e più libera di alcune fasi precedenti, quando doveva­
no invece affrontare i problemi della preparazione professionale, 
della scelta della carriera e dell’adempimento dei compiti professio­
nali e familiari (Blangiardo, in Donati, 1997). Altre, tuttavia, hanno 
problemi di salute, fisica e/o mentale, problemi economici, problemi 
di solitudine e di emarginazione. Tali problemi possono essere ana­
lizzati e affrontati in un’ottica individuale oppure in un'ottica siste­
mica (Weekland e Herr, 1986). Noi preferiamo vederli nel contesto 
della famiglia.
Numerose sono le ricerche che riguardano le ultime fasi del ciclo 
di vita della famiglia e nella famiglia (Scabini, 1995). Pur nella di­
scontinuità delle indagini e con alcuni limiti nell’interpretazione dei 
179

---

Capitolo settimo
risultati, l’attenzione dei ricercatori si è concentrata in questi ultimi 
venti anni su quattro settori specifici:
- l’area delle relazioni coniugali;
- il rapporto tra genitori anziani e figli adulti;
- le relazioni tra nonni e nipoti;
- le situazioni di malattia.
Tali ricerche confermano l’importanza e la flessibilità dei legami 
familiari in questa fase del ciclo di vita della famiglia. Il legame con 
il coniuge e il legame tra genitori e figli rappresentano chiaramente 
la risorsa centrale per il benessere delle persone anziane. Ma anche 
altri legami (tra fratelli e tra nonni e nipoti) risultano svolgere 
un’importante funzione di coesione, in grado sia di gratificare biso­
gni di appartenenza, di sostegno e di affetto, sia di consolidare il rap­
porto di continuità tra le generazioni (Scabini, 1995).
Tralasciando altri aspetti pur fondamentali legati ai rapporti fa­
miliari in presenza di più generazioni, alle strutture della famiglia 
stessa e ai momenti di crisi di un sistema alquanto complesso (Cam­
dessus, 1991), ci limitiamo in questo capitolo ad affrontare i nodi 
cruciali relativi alla presenza all’intemo del nucleo familiare di an­
ziani malati cronici non autosufficienti.
La scelta di campo parte dalla convinzione che, nonostante le ri­
cerche e l’ampia bibliografia in proposito, non risultano così eviden­
ti né le distinzioni tra doveri morali dei familiari e doveri giuridici 
delle istituzioni a proposito di assistenza e cure sanitarie delle perso­
ne anziane, né i problemi dei quali viene investita in primis la fami­
glia in tale frangente.
Ovviamente, l’analisi deve fare riferimento ai mutamenti demo­
grafici e ai cambiamenti sociali registrati dalla nostra società negli 
ultimi anni, specie a livello dell’istituzione familiare; alle previsioni 
tendenziali per i prossimi anni; alla crisi del cosiddetto Stato sociale 
e alle modifiche in atto, esplicite o implicite che siano.
7.1 
L’intreccio generazionale rivoluziona la famiglia
Nonostante i grandi cambiamenti sociali avvenuti in questi ultimi 
decenni, la famiglia è pur sempre quella che fornisce all'anziano i 
sostegni emotivi e materiali di cui ha bisogno. Un elemento viene ri­
180

---

La famiglia e la condizione anziana
levato da tutte le ricerche: i problemi di comunicazione e di vita quo­
tidiana con gli anziani toccano più da vicino gli appartenenti alla ge­
nerazione di mezzo, che devono farsi carico materialmente dei geni­
tori ormai vecchi.
Ma, a volte, come si è visto, anche i genitori dei genitori possono 
essere ancora vivi: le aumentate aspettative di vita possono dar luo­
go a una organizzazione familiare anche di quattro generazioni, 
ove i problemi di comunicazione e di convivenza si acuiscono, a 
partire dalle dinamiche relative ai “sensi di colpa" (Weekland e 
Herr, 1986).
7.1.1 La convivenza di varie generazioni
L’allungamento della vita media alla nascita (che in Italia arriva a 
circa 74 anni per gli uomini e a circa 80 per le donne) fa sì che:
- per una parte della popolazione - quella con fecondità apprez­
zabile - diventi sempre più probabile e precoce la compresenza di 
più generazioni rispetto al passato;
- per un’altra parte - quella con fecondità prossima allo zero -, 
invece, non si abbiano relazioni generazionali significative (Donati, 
1995).
Mentre fino al secolo scorso la "norma” era la compresenza nel­
l’intero arco della vita degli individui di due generazioni, cioè la fa­
miglia dei genitori e quella dei figli, con una presenza minoritaria di 
famiglie con nonni (in ragione della vita media più corta), oggi sia­
mo di fronte a una novità storica di assoluto rilievo: diventa più 
"normale” per i giovani fare coppia o famiglia mentre in vita c’è an­
cora la famiglia dei nonni e magari anche quella dei bisnonni.
Tre o quattro generazioni diventano "normalmente" compresenti 
per il semplice fatto dell’allungamento della vita media. «Natural­
mente, bisogna guardarsi dal discorso puramente statistico-demo­
grafico: se aumenta la probabilità statistica della compresenza, non 
è affatto detto che le varie generazioni effettivamente si conoscano, 
si frequentino e abbiano significativi e positivi scambi reciproci» 
(ibidem, p. 34).
181

---

Capitolo settimo
7.1.2 Un nuovo intreccio generazionale
Nasce un nuovo intreccio generazionale, che ha rappresentato il 
concetto-chiave del Rapporto sulla famiglia in Italia del 1995. Va 
cioè registrata la comparsa di un fenomeno strutturale e culturale 
caratterizzato da un insieme di tendenze.
- Rispetto al passato, diventa più "normale” che molte genera­
zioni coesistano in uno stesso momento (tre, quattro, ma eccezio­
nalmente anche cinque generazioni).
- Vengono meno i sistemi di scambio che regolavano i flussi di 
aiuto reciproco fra le generazioni nel corso della vita: un tempo i ge­
nitori "davano” ai figli per essere poi ricambiati quando diventavano 
anziani; oggi le generazioni intermedie di adulti si trovano a dover 
fronteggiare una situazione molto più complessa: da un lato, ci sono 
figli o nipoti ancora socialmente dipendenti; dall’altro, vi sono una o 
due generazioni di anziani bisognose di aiuto. I sociologi individua­
no in questo fenomeno la cosiddetta "compressione della generazio­
ne di mezzo”: vi sono familiari che devono prendersi cura dei figli 
non ancora autonomi e dei genitori anziani (e, a volte, dei nonni). È 
stato fatto anche un esempio limite: quello di una donna di 45 anni 
che deve sostenere i genitori di 65-70 anni e magari i propri nonni di 
85-90 anni, mentre dietro di sé ha ancora dei figli dipendenti, anche 
se a volte già coniugati e con relativa prole. Questa donna si trova a 
dover gestire allo stesso tempo quattro o cinque ruoli familiari: è 
moglie, madre, nipote, ma anche figlia e nonna.
- I membri di una famiglia, in media, sono chiamati a occupare i 
loro ruoli, come genitori e come figli, per un tempo di gran lunga 
maggiore di quanto sia successo in passato. Vero è che tale "allunga­
mento dei ruoli generazionali” può essere accettato o rifiutato, op­
pure vissuto in modi molto diversi; ma, in generale, il problema non 
può essere evitato.
- Infine, i membri di una famiglia devono affrontare crescenti 
difficoltà per stabilire i confini dei loro ruoli legati all'età: «I confini 
fra le generazioni sono continuamente spostati e in certi casi annul­
lati (...). Se in passato un giovane, appena uscito dall'adolescenza, 
era tenuto a diventare prima socialmente adulto e quindi a compor­
tarsi di conseguenza (ad esempio, a sposarsi al più presto), oggi ci si 
attende invece che non lo faccia, anzi ci si aspetta che dilazioni il
182

---

La famiglia e la condizione anziana 
matrimonio il più possibile, perché socialmente adulti si diventa a 
un’età insieme più elevata e indefinita. Qualcosa di analogo accade 
per le altre transizioni, ad esempio per quella al ruolo di anziano» 
(Donati, 1995, p. 36).
7.1.3 Diversità dei modelli familiari degli anziani
Considerando il rapporto anziani-famiglia dal versante degli indivi­
dui, emerge un quadro dei modelli familiari degli anziani articolato 
e con differenziazioni notevoli, sia rispetto all’età sia di genere. L'a­
nalisi secondo due grandi fasce, il sesso e lo stato civile, consente di 
caratterizzare nel dettaglio i tipi di famiglia all'interno dei quali vi­
vono le persone anziane. Ad esempio, proprio combinando questi 
due fattori, per le donne, la vita familiare negli anni della vecchiaia 
si presenta diversa da quella degli uomini; le donne si sposano in età 
inferiore a quella degli uomini e denunciano una più lunga durata 
della vita; questo le espone a un rischio più elevato di perdere il pro­
prio compagno e rende così diverso il contesto familiare di apparte­
nenza.
L’Istat conta, al 1993-94, 8.963.000 gli anziani con 65 anni e più 
(Istat, 1996b). Da una prima analisi dei dati, risulta che una larga 
parte della popolazione anziana vive in coppia (con il coniuge il 
40,2%; con il coniuge e i figli il 13,2%).
Consistente è la presenza di anziani soli (26,8%); minore la pre­
senza di anziani in famiglie ove è presente un solo genitore (6,2%), o 
come membri aggregati (6,2%) o in famiglie con più nuclei (3,1%). 
Sono pochi gli anziani che vivono in famiglie "miste", costituite cioè 
da un insieme di parenti o amici (4%).
Se la forma familiare tipica è, dunque, quella di coppia e i coniu­
gati sono prevalentemente concentrati nella tipologia della coppia 
senza figli, il vivere con il coniuge è una situazione che caratterizza 
gli uomini rispetto alle donne. L’incidenza delle famiglie composte 
dai due soli coniugi è notevolmente cresciuta per la possibilità dei 
coniugi di rimanere parecchi anni insieme dopo l'età del pensiona­
mento o l'uscita dei figli dalla famiglia e per effetto dell’allungamen­
to della vita media. Gli anziani di 65-74 anni in coppia senza figli so­
no il 46,2%, mentre nella classe di età successiva passano al 30,2%.
In questo caso, uno dei primi compiti che spetta alla coppia or­
mai senza figli è quello della ridefinizione dei tempi e dei ruoli nelle
183

---

Capitolo settimo
relazioni fra coniugi, rimettendo in discussione abitudini consolida­
te. È un passaggio della vita di coppia molto delicato. Gli anziani di 
65-74 anni che vivono in coppia con figli rappresentano, comunque, 
una fascia molto ampia: il 18%.
Il processo verso una famiglia sempre più anziana ha determina­
to, inoltre, una presenza forte di famiglie composte da una sola per­
sona. Ma l’aggregato delle persone anziane sole risulta molto diffe­
renziato al suo interno in rapporto al sesso e all’età. Dall’analisi dei 
dati statistici emerge come le diverse classi di età manifestano una 
differente propensione a vivere in solitudine. Gli anziani soli sono 
più vecchi: vive solo il 20,3% della fascia 65-74 anni e il 37,9% degli 
ultrasettantacinquenni.
La differenziazione rispetto al sesso è ancora più accentuata di 
quella rispetto all’età: la percentuale di donne sole è, in quasi tutte le 
classi di età, nettamente superiore alla corrispondente quota dei ma­
schi. Per le donne, la percentuale di coloro che vivono sole è già mol­
to alta nella classe di età 65-74 anni (29,2%), rispetto ai maschi della 
stessa età (8,9%). Nel caso delle ultrasettantacinquenni, la percen­
tuale di donne sole arriva alla proporzione di una su due.
Se si considera lo stato civile, si può facilmente constatare che, al- 
l'aumentare dell'età, cresce il numero di vedovi tra i soli. Sul com­
plesso delle persone sole, il numero di vedovi e vedove è pari a 
1.901.000; seguono i celibi/nubili (406.000) e infine i separati/divor- 
ziati (99.000). In quest'ultimo caso, gli uomini soli prevalgono (8,9%) 
sulle donne sole (3%).
Va riducendosi, invece, il numero di anziani che vivono aggregati 
ad altri nuclei familiari: erano il 13,6% nel 1983, scendono al 4% nel 
1993-94 e sono rappresentati in particolare dalle donne (15%). La 
convivenza nella famiglia di altri, spesso di uno dei figli, è a volte do­
vuta al venire meno dell'autosufficienza, dovuta a condizioni di salu­
te più instabili, o a problemi di tipo economico.
7.1.4 II nodo dei single
Particolare attenzione merita, infine, il dato complessivo relativo alle 
persone che vivono da sole nel nostro paese. Nel 1993-94 sono 
4.369.000. Rappresentano il 21 % delle famiglie e il 7,7% della popola­
zione. La situazione di single cresce con l’aumentare dell’età. Si passa 
dal 5,1% della popolazione tra i 25 e i 44 anni al 7,2% tra i 45 e i 64 an­
184

---

La famiglia e la condizione anziana
ni, al 26,9% dai 65 anni in su. Più che di propensione è, forse, necessa­
rio parlare di condizione esistenziale, per scelta o per necessità.
Un dato è certo. Le generazioni future sentiranno con ancora 
maggiore incidenza il problema degli anziani, specie di quelli in si­
tuazione di malattia e di non autosufficienza. Venendo a mancare il 
sostegno familiare a una fascia sempre maggiore di popolazione 
(anche se comunque contenuta), per via delle scelte personali che 
escludono la formazione di una famiglia o di un vincolo affettivo sta­
bile nel tempo, sarà vieppiù compito della società provvedere a tutte 
le esigenze dei singoli, sotto varia forma, ma con il necessario impe­
gno diretto delle istituzioni sociali pubbliche (a meno che si intenda 
lasciare al singolo individuo la difesa dei suoi diritti, con il rischio 
che questi si trovi anche nel frangente di non essere più in grado di 
autoprowedere e di conseguenti ulteriori forme di emarginazione 
sociale).
7.2 
II ruolo fondamentale della famiglia
Già si è sottolineata l’importanza di interventi domiciliari anche per 
gli anziani malati cronici non autosufficienti. Ogni persona ha il di­
ritto di rimanere (e/o di rientrare) nella propria casa e nel suo am­
biente di vita il più possibile. Un’esigenza ben compresa e tutelata, 
nel nostro paese, dal nucleo familiare stesso. Il Censis rileva che il 
17% delle famiglie ha al suo interno una persona da assistere e, nel 
77% dei casi, l'assistenza è affidata prevalentemente proprio alla fa­
miglia (Censis, 1988).
7.2.1 Una lacuna della legge di riforma sanitaria
Eppure, la riforma sanitaria del 1978 (legge n. 833/78), così impor­
tante per la riorganizzazione dei servizi e degli interventi a tutela 
della salute di ogni cittadino, non fa alcun cenno al ruolo della fami­
glia. Vero è che il diritto alla salute si riferisce al singolo cittadino. 
Perciò, il sistema sanitario nazionale deve essere in grado di rispon­
dere, da solo, ai bisogni e ai diritti degli anziani malati cronici non 
autosufficienti; ma la solidarietà della famiglia resta fondamentale 
per la vita del congiunto.
185

---

Capitolo settimo
7.2.2 Due bisogni fondamentali della persona anziana
Giustamente è stato sottolineato, anche sotto il profilo etico, che ci 
sono due bisogni degli anziani (e quindi due diritti fondamentali) 
che il sistema complessivo di sicurezza sociale non è in grado di sod­
disfare pienamente senza il coinvolgimento della famiglia:
- le persone anziane hanno bisogno che la famiglia (quando c'è) 
non le allontani dal loro ambiente di vita;
- le persone anziane hanno bisogno che la famiglia non le ab­
bandoni definitivamente (Nervo, 1989),
Nessuna legge positiva può garantire l’affetto. Ma può e deve 
crearne le condizioni. Per non cadere repentinamente nella non au­
tosufficienza, la persona che invecchia deve poter mantenere dei 
punti di riferimento, dei legami, degli interessi. Fino a quando è pos­
sibile conservare impegni, rapporti, attività, un anziano conserva la 
voglia di vivere e - se la salute lo accompagna - anche l’autosuffi­
cienza. Così è, anche, sino a quando esistono legami affettivi con 
qualcuno ritenuto significativo per la propria vita. Invece, quando 
una persona anziana non è più amata da nessuno, non rappresenta 
più niente per nessuno, rapidamente muore. Il bambino senza affet­
to cresce male, l’anziano senza affetto si lascia morire (ibidem).
A questi due bisogni non corrispondono diritti esigibili sul piano 
giuridico. Tuttavia rappresentano pressanti doveri morali, non dele­
gabili ad altri (anche se, di fatto, è necessario evitare giudizi stereoti­
pati, che non tengono conto delle peculiarità dei singoli casi).
7.2.3 Interventi a sostegno della vita in famiglia
Ma il ragionamento ci porta a sottolineare un aspetto altrettanto im­
portante: la necessità di assicurare la priorità degli interventi al do­
micilio, anche delle prestazioni deputate a tutelare la salute che pos­
sono essere effettuate al di fuori della struttura ospedaliera o di rico­
vero. Tale priorità è carica di conseguenze: per i familiari, per gli 
amministratori pubblici e le istituzioni, e per l’azione eventuale del 
volontariato.
186

---

La famiglia e la condizione anziana
La famiglia
Quando una famiglia deve consentire ai suoi anziani di rimanere nel 
proprio ambiente di vita deve anche modificare qualche cosa nella 
organizzazione casalinga, ma più in generale nel costume, nella 
mentalità. A questo riguardo, vi è la necessità di una azione cultura­
le ed educativa che veda coinvolte tutte le agenzie formative, dalla 
scuola alle formazioni sociali, dall'associazionismo alle chiese, ben 
sapendo che la sede naturale, fondamentale e determinante dell’edu­
cazione ha sede nella famiglia stessa.
Certo, non bisogna incorrere nel rischio opposto: quello di far ri­
cadere tutte le responsabilità e tutto il peso dell'assistenza e della cu­
ra delle persone anziane sulla famiglia. La diagnosi, la cura e la ria­
bilitazione spettano al servizio sanitario, non ai familiari. Inoltre, ta­
le delega sarebbe ingiusta, ipocrita e senza effettivi risultati. Vero è 
che con la denatalità le famiglie italiane sono meno gravate dall’edu­
cazione e dalla crescita dei figli: oggi sono uno o due, rispetto ai cin­
que-sei o più di 50 anni fa. Quindi, si potrebbe dedurre che vi è più 
tempo da dedicare ai congiunti anziani. Ma è anche vero che, oggi, 
figli e nipoti hanno complessivamente meno risorse per farsi carico 
dei problemi dei genitori avanti negli anni o dei nonni; ed è qui che 
entra in gioco la responsabilità delle amministrazioni pubbliche. 
Vanno ripetute le osservazioni già formulate in altra sede (Santanera 
e Breda, 1987; 1990) circa il tentativo di trasferire i problemi relativi 
alla tutela della salute del settore della sanità a quello dell’assistenza. 
Nel primo caso, gli interventi rappresentano un diritto del cittadino, 
nel secondo una “elargizione” (scheda 7.1).
Gli amministratori
Lo Stato, le Regioni, i Comuni e le Aziende Usi - nell’ambito dei ri­
spettivi livelli di competenza - devono sviluppare sul territorio una 
rete di servizi efficace a sostegno della famiglia e della vita in fami­
glia anche di persone anziane, aiutando e stimolando i nuclei paren­
tali ad assolvere ai due fondamentali aspetti sopra ricordati: mante­
nere presso di sé gli anziani fino a quando è possibile (o garantire co­
munque con essi quei rapporti significativi che consentono all'indi­
viduo già avanti negli anni di mantenere buoni livelli di autonomia); 
non abbandonarli quando diventa necessario o inevitabile il ricove-
187

---

Capitolo settimo
Scheda 7.1 - Differenze giurìdico-amministrative tra settore sanitario e settore 
assistenziale
Settore sanitario
Settore assistenza/beneficenza
La Costituzione estende gli interventi a tutti 
i cittadini senza alcuna limitazione (art. 32 
Cost.).
La Costituzione limita gli interventi ai citta­
dini «inabili al lavoro e sprovvisti dei mezzi 
necessari per vivere» (art. 38 Cost.).
Le cure sanitarie sono un diritto esigibile.
Le prestazioni assistenziali non sono un di­
ritto esigibile.
Le prestazioni urgenti sono fornite imme­
diatamente a semplice richiesta del citta­
dino.
Tutte le prestazioni sono fomite solo dopo 
l'effettuazione di accertamenti e inchieste 
sociali, spesso di lunga durata.
Molte prestazioni sono gratuite.
Agli utenti viene sempre richiesto un contri­
buto, esclusi coloro che sono privi di mezzi 
economici.
Nessuna contribuzione è a carico dei pa­
renti tenuti agli alimenti.
Molto spesso viene richiesto un contributo 
economico ai parenti tenuti agli alimenti, 
anche se non dovuto in base alle leggi vi­
genti.
Per il personale addetto la legge richiede 
abilitazioni e titoli specifici; sono inoltre pre­
visti mansionari tassativi.
La legge non richiede abilitazioni o titoli 
specifici esclusi gli assistenti sociali, né 
prevede mansionari, neppure per la dire­
zione dei servizi.
Gli standard minimi delle strutture private e 
pubbliche, anche se non soddisfacenti, so­
no da anni definiti da leggi nazionali.
Gli standard minimi delle strutture pubbli­
che e private non sono definiti da nessuna 
legge nazionale. Quasi tutte le Regioni non 
hanno legiferato in materia. In ogni caso le 
norme sono molto meno rispettose delle 
esigenze e dei diritti degli utenti di quelle in 
vigore per il settore sanitario.
Sotto il profilo giuridico-amministrativo, le 
differenze tra i due settori sono molto 
profonde e hanno conseguenze pratiche 
per i cittadini. La differenza sostanziale ri­
guarda il diritto alle prestazioni e la loro esi­
gibilità. Nel settore sanitario, se gli inter­
venti non vengono attivati, il cittadino può 
rivolgersi all'autorità giudiziaria sia per gli 
aspetti penali (omissione di atti d’ufficio, 
omissione di soccorso ecc.), sia sul piano
civile e per chiedere il risarcimento dei 
danni subiti. Invece, nel settore assisten­
ziale, non solo non sono previste presta­
zioni che debbono essere fornite immedia­
tamente (salvo alcune concernenti i minori 
in situazione di abbandono), ma neppure vi 
sono leggi che garantiscono il diritto di frui­
re degli interventi. Ne sono una testimo­
nianza le lunghe liste di attesa per l’ingres­
so in case protette o in strutture sanitarie.
Fonte: Santanera F., Breda M.G., Dalmazio F, 1994, Anziani malati cronici: i diritti negati, 
Utet Libreria, Torino. 
188

---

La famiglia e la condizione anziana
ro in strutture sanitarie, sia nel breve o medio periodo, sia a tempo 
indeterminato.
Sviluppare una rete di servizi efficaci, significa predisporre - se 
del caso - servizi diurni integrativi della famiglia, interventi di assi­
stenza domiciliare integrata o di ospedalizzazione al domicilio, pic­
cole strutture residenziali quando si rende indispensabile un ricove­
ro temporaneo o permanente.
Tutto ciò richiede che nella formulazione delle leggi nazionali e 
regionali, dei piani sociosanitari e socioassistenziali, dei bilanci de­
gli enti locali e delle Aziende Usi venga data la priorità a questo tipo 
di servizi nell’assegnazione delle risorse. Servizi di sostegno alla fa­
miglia e alla vita in famiglia, compresa l'istituzione di centri diurni e 
l’attivazione dei servizi di assistenza domiciliare integrata e di ospe­
dalizzazione a domicilio: «Aiuteranno le famiglie a mantenere i rap­
porti con i loro vecchi, se i finanziamenti saranno dati a piccole 
strutture collocate nel Paese o nel quartiere, vicino alle famiglie. Ser­
viranno invece ad allontanare i vecchi dalle famiglie se saranno dati 
a grandi case di riposo, vere concentrazioni di vecchi che vengono 
da tutte le parti a morire; oppure se vengono dati a case di riposo 
lontane, isolate dal resto del mondo; oppure a strutture che lavorano 
per il profitto, le quali non hanno alcun interesse alle piccole struttu­
re inserite nell’ambiente di vita degli anziani, perché non è con esse 
che si fanno i soldi» (Nervo, 1989, pp. 9-10).
Va ricordato, inoltre, che qui stiamo parlando di interventi sani­
tari e assistenziali, ma occorre non dimenticare gli altri “sostegni” 
possibili, relativi alla casa, alle pensioni, al tempo libero...
Il volontariato
Conseguenze sono contempiabili anche per il volontariato, settore 
in espansione nella nostra società. Anche in questo caso, le domande 
di fondo restano le stesse: dove colloca i suoi interventi il volontaria­
to? Garantisce priorità al sostegno alla famiglia e alla vita in fami­
glia o al servizio presso le strutture di ricovero sanitarie o assisten­
ziali? Certo, l'anziano che vive in casa di riposo o in cronicario deve 
continuare a essere considerato persona, con pieni diritti; e la pre­
senza dei volontari in tali ambiti può consentire ulteriori, significati­
vi interventi a tutto vantaggio degli ospiti e in risposta a molti biso­
gni. Ma ciò che si vuole qui sottolineare è altro: se si vuole veramen­
189

---

Capitolo settimo
te mantenere l’anziano, anche non autosufficiente, nel suo contesto 
di vita, occorre accentuare la presenza e i servizi, anche del volonta­
riato, a supporto di quelli del territorio e della famiglia.
7.3 
L'alibi dei figli e dei parenti Ponzio Pilato
Non è infrequente ascoltare medici, amministratori, operatori e così 
via che fanno riferimento al “disinteresse" dei parenti (e dei figli in 
particolare) nei confronti dei congiunti anziani malati cronici non 
autosufficienti e al conseguente abbandono che ne deriverebbe (sul­
la definizione di "cronicità” e sul diritto alle cure sanitarie si veda la 
scheda 7.2). Tali affermazioni hanno spesso gran risonanza - in al­
cuni momenti "canonici" dell’anno come Natale, le ferie estive, Pa­
squa, i “ponti” - anche sui mass-media, sempre pronti a rilanciare 
luoghi comuni che consentano di ricondurre le eventuali responsa­
bilità a livello individuale o del nucleo familiare, bypassando in tal 
modo le responsabilità di istituzioni, servizi, comunità.
L'atteggiamento da Ponzio Pilato dei congiunti nei confronti dei 
parenti anziani determinerebbe il ricorso a ricoveri ospedalieri im­
propri, la "non assistenza” da parte dei familiari durante il periodo 
di permanenza in corsia, la difficoltà di dimettere i pazienti al termi­
ne del periodo di acuzie.
7.3.1 No a generalizzazioni indebite
Nessuno vuole negare che casi del genere possano esistere o esistano 
e siano anche documentabili. Ma tali situazioni specifiche non con­
sentono generalizzazioni indebite (del tipo: tutti i familiari sono in­
grati nei confronti delle generazioni che li hanno preceduti e si di­
sinteressano dei loro cari), né autorizzano il "trucco” di incoraggiare 
il trasferimento delle prestazioni dal settore assistenziale da parte di 
quello propriamente sanitario.
Analogamente, va detto che denunciare l’ordinario abbandono 
istituzionale degli anziani da parte del sistema sanitario non signifi­
ca invitare a fare di ogni erba un fascio. Negli ospedali, negli istituti, 
nei servizi di territorio vi sono medici, infermieri, riabilitatori, assi­
stenti sociali e altri operatori che si prodigano in molti modi e che 
sono esempio di professionalità e di dedizione. Ma la mancanza 
spesso rilevante di personale negli ospedali, il degrado di certi am-
190

---

La famiglia e la condizione anziana
Scheda 7.2 - Anziani cronici non autosufficienti e diritto alle cure sanitarie
Chi sono gli anziani cronici non autosufficienti
Si tratta di persone colpite da malattie le cui conseguenze si prolungano nel tempo e de­
terminano limitazioni notevoli della loro autonomia (impossibilità di camminare, incapacità 
di alimentarsi da soli, incontinenza urinaria e/o sfinterica ecc.). A causa della gravità delle 
loro condizioni fisiche e/o psichiche, hanno bisogno di cure e nello stesso tempo non sono 
in grado di provvedere a se stesse, se non con l'aiuto totale e permanente di altri. Nei casi 
più gravi, il malato cronico non autosufficiente ha bisogno dell'intervento di altre persone 
per soddisfare esigenze che non è nemmeno in grado di manifestare (fame, sete, caldo, 
freddo ecc.).
Quanti sono
Nel nostro paese, sinora, nessuna ricerca ha accertato il numero degli anziani cronici non 
autosufficienti. Dai dati Istat relativi al 1990 (Mangani M., 1995, La disabilità della donna 
anziana in istituto e nella propria abitazione, “La rivista di Servizio Sociale”, anno XXXV, 
1 ° marzo), risulta che sono circa 600-800.000 le persone di età superiore ai 65 anni, total­
mente non autosufficienti che vivono presso le proprie abitazioni. Sono circa 1.300.000, 
inoltre, gli anziani parzialmente non autosufficienti. Infine, nei 3.000 istituti assistenziali 
italiani sono ricoverati circa 200.000 anziani, ma di essi non si conoscono i dati concer­
nenti le loro condizioni di salute e di autosufficienza. I due terzi degli anziani ricoverati 
aventi un'età compresa tra i 65 e i 74 anni sono donne; la percentuale sale a tre quarti per 
le classi di età superiori ai 75 anni. Una percentuale rilevante degli anziani cronici non au­
tosufficienti è costituita da persone colpite da demenza senile; la maggioranza di queste è 
accudita a domicilio dai congiunti.
Che cosa stabiliscono le leggi vigenti
In base alle leggi vigenti, le Aziende Usi hanno l'obbligo di assicurare ai cronici non auto­
sufficienti (anziani compresi) le dovute prestazioni di prevenzione, cura e riabilitazione. 
Nei casi in cui questi interventi non possano essere effettuati a domicilio, il Servizio sanita­
rio nazionale deve provvedere con il ricovero presso ospedali o altre strutture sanitarie 
(residenze sanitarie assistenziali, case di cura private convenzionate ecc.).
Il diritto degli anziani cronici non autosufficienti alle cure sanitarie è sancito da precise di­
sposizioni di legge;
- la legge 4 agosto 1955, n. 692, e successive integrazioni, sancisce che l’assistenza sa­
nitaria deve essere fornita senza limiti di durata alle persone colpite da malattie specifiche 
della vecchiaia; tutti i lavoratori hanno versato e versano allo Stato contributi finalizzati 
esplicitamente a garantire i necessari trattamenti nei casi di malattia acuta e cronica;
- l’art. 29 della legge 12 febbraio 1968, n. 132, impone alle Regioni di programmare i po­
sti letto degli ospedali tenendo conto delle esigenze dei malati «acuti, cronici, convale­
scenti e lungodegenti»;
- l’art. 11 della stessa legge stabilisce che l’ordinamento interno degli ospedali deve di­
sciplinare «l’ammissione e dimissione degli infermi ispirandosi al principio della obbligato­
rietà del ricoverato nel caso in cui ne sia accertata la necessità», senza alcun riferimento 
alle patologie e alla non autosufficienza;
- la legge 13 maggio 1978, n. 160, stabilisce che le Aziende Usi devono assicurare ai cit­
tadini, qualsiasi sia la loro età, I necessari servizi diretti alla prevenzione, cura e riabilita­
zione delle malattie mentali; le Province hanno trasferito alle Aziende Usi il personale e i 
(segue)
191

---

Capitolo settimo
finanziamenti concernenti tutti i pazienti psichiatrici, compresi quelli anziani autosufficienti 
e non autosufficienti;
- la legge di riforma sanitaria (legge 23 dicembre 1978, n. 833) obbliga le Aziende Usi a 
provvedere alla «tutela della salute degli anziani, anche al fine di prevenire e rimuovere le 
condizioni che possono concorrere alla loro emarginazione»; le prestazioni devono esse­
re fornite agli anziani, come a ogni altro cittadino, qualunque siano «le cause, la fenome­
nologia e la durata» delle malattie;
- il d.p.r. 1 ° marzo 1994, “Approvazione del Piano sanitario nazionale per il triennio 1994- 
96”, stabilisce, fra l’altro: «Gli anziani ammalati, compresi quelli colpiti da cronicità e da 
non autosufficienza, devono essere curati senza limiti di durata nelle sedi più opportune, 
ricordando che la valorizzazione del domicilio come luogo primario delle cure costituisce 
non solo una scelta umanamente significativa, ma soprattutto una modalità terapeutica 
spesso irrinunciabile».
Il diritto alle cure sanitarie nelle sentenze della Corte di cassazione
Con sentenza n. 10150/96 (depositata in cancelleria il 20 novembre 1996), la prima sezio­
ne civile della Corte di cassazione ha stabilito, fra l'altro, che:
- le leggi vigenti riconoscono ai cittadini il diritto soggettivo (e pertanto esigibile) in mate­
ria di prestazioni sanitarie e di attività a rilievo sanitario, mentre gli stessi cittadini hanno 
solo un interesse legittimo (e, quindi, con ampio spazio di discrezionalità per la pubblica 
amministrazione) per quanto concerne gli interventi socioassistenziali;
- le cure sanitarie devono essere fomite sia ai malati acuti che a quelli cronici;
- si deve far riferimento alle prestazioni socioassistenziali esclusivamente quando «sia 
prestata soltanto una attività di sorveglianza o di assistenza non sanitaria».
/ malati psichiatrici
Gli interventi sono di competenza del Servizio sanitario nazionale e non dei Comuni. Con­
trasta con le leggi vigenti dichiarare un malato “inguaribile”, per indirizzarlo al settore so­
cioassistenziale. Sulla base delle leggi vigenti e della citata sentenza della Corte di cassa­
zione, i sindaci possono sostenere la competenza del Servizio sanitario nazionale non so­
lo nei confronti dei pazienti psichiatrici ma di tutti gli adulti e gli anziani cronici non autosuf­
ficienti, evitando che la situazione di cronicità (spesso causata dalla carenza di interventi 
curativi e riabilitativi) determini il trasferimento improprio dei pazienti dalla sanità all'assi­
stenza.
Linee operative
- Competenza del settore sanitario. È ribadita, fra l'altro, dal citato d.p.r. 1 ° marzo 1994.
- Unità valutativa geriatrica. Prevista dal Progetto obiettivo anziani (d.p.r. 1° marzo 
1994), l'Unità valutativa geriatrica (Uvg) è costituita da un’équipe multidisciplinare (geria­
tra, medico di fiducia del paziente, infermiere professionale, assistente sociale ecc.) e ha 
lo scopo di analizzare sotto il punto di vista sanitario e sociale la situazione del paziente 
(non solo le sue condizioni dì salute) e indicare gli interventi più idonei: cure domiciliari, ri­
covero in ospedale o in ospedale di giorno, sistemazione in residenza sanitarie assisten­
ziali ecc. Altri compiti della Uvg sono la programmazione e il controllo di qualità delle pre­
stazioni e la preparazione degli operatori.
- Interventi domiciliari. La loro priorità è riconosciuta dal Progetto obiettivo anziani e dal 
Piano sanitario nazionale. Dovrebbero essere assicurati quando si realizzano contestual­
mente le seguenti condizioni: vantaggi terapeutici per il paziente; disponibilità da parte dei 
(segue)
192

---

La famiglia e la condizione anziana
familiari o di terze persone a garantire il necessario sostegno materiale e morale al mala­
to; idoneità deH’appartamento in cui l’anziano è curato; impiego del personale medico-in- 
femieristico non superiore a quello occorrente nelle strutture sanitarie per il trattamento di 
analoghe patologie; costi inferiori rispetto alle spese ospedaliere o di altri centri residen­
ziali sanitari.
- Centri diurni. Al fine di favorire la permanenza a casa propria degli anziani cronici non 
autosufficienti, si rileva necessaria l'istituzione in ogni Usi di centri diurni destinati in parti­
colare ai malati di Alzheimer e alle persone colpite da forme di demenza senile. Il Progetto 
obiettivo anziani stabilisce che i centri diurni fanno parte dei servizi sociosanitari di tipo 
specialistico. Perciò, non si tratta solamente di strutture di custodia, ricreative o di assi­
stenza sociale, ma di un servizio specialistico con compiti di ricerca scientifica, valutazio­
ne delle esigenze di cura, familiari, ambientali dei malati e di riattivazione delle funzioni 
dei pazienti.
- Ospedali di giorno. Al fine di evitare ingiustificati ricoveri ospedalieri a tempo pieno, si 
rende necessaria la creazione di “ospedali di giorno”.
- Attività di riabilitazione. Il funzionamento di servizi ospedalieri e territoriali di rieducazio­
ne funzionale dove effettuare la riabilitazione dopo la fase acuta della malattia consente di 
ridurre il numero di anziani che diventano non autosufficienti a causa della mancanza o in­
sufficienza di tali attività.
- Residenze sanitari assistenziali. Il Progetto obiettivo anziani prevede le Rsa come 
strutture proprie del Servizio sanitario nazionale. La capienza massima delle Rsa è di 60 
posti letto, aumentabili a 120 nelle zone ad alta intensità abitativa. Esse devono essere 
organizzate in gruppi con un massimo di venti posti. Le camere debbono ospitare non più 
di 4 persone; ognuna deve essere dotata di bagno autonomo.
Fonte; Santanera F., 1996, Anziani cronici non autosufficienti, in Coordinamento naziona­
le comunità di accoglienza (Cnca), Guida 1996 per l’informazione sociale, Roma.
bienti e delle attrezzature, le carenze strutturali (si pensi alla presen­
za e persistenza di cameroni anche con 30 o più letti), gli effetti del­
l’abbandono terapeutico (caso tipico, le piaghe da decubito) e riabi­
litativo, sono dati di fatto che non possono essere ignorati.
7.3.2 Anziani malati cronici non auto sufficienti
Va chiarito, anzitutto, che si sta parlando di anziani malati cronici 
non autosufficienti. Inoltre, i "cronici" possono anche essere colpiti 
da fasi di acuzie, trattabili adeguatamente solo dal servizio sanita­
rio. Queste persone hanno impellenti esigenze di diagnosi, cura e 
riabilitazione. Tali interventi spettano per legge al medico, all'infer­
miere, al riabilitatore. Non ai familiari. E, soprattutto, debbono es­
sere garantiti dai servizi sanitari per tutto il tempo necessario e non 
in base a scadenze amministrativo-burocratiche stabilite dagli enti e 
dalle convenzioni.
193

---

Capitolo settimo
7.3.3 Diritto alle cure sanitarie senza limiti di durata
Le leggi vigenti sanciscono il diritto alle cure sanitarie senza limiti di 
durata per tutti i cittadini, compresi quelli anziani. Vi è di più: le 
strutture ospedaliere sono chiamate dalla norma a prevedere e a ga­
rantire prestazioni non solo nella fase più acuta della malattia, ma 
anche in sede di convalescenza e di lungodegenza. È il presidente 
dell’Associazione nazionale italiana medici e operatori geriatrici 
(Animog) a sostenere: «Non possiamo dimenticare quante colpe ab­
biamo noi medici nel non curare abbastanza questi soggetti nella fa­
se acuta e lasciarli quindi arrivare alla cronicizzazione (...). Ci si di­
mentica una cosa fondamentale e cioè che oggi buona parte dei lun­
godegenti li creiamo noi medici ospedalieri: sembra una cosa assur­
da per chi è fuori dall’ospedale, ma purtroppo è così. Noi negli ospe­
dali di fronte a un ictus ci occupiamo dell’ictus stesso, ma passato il 
momento acuto dimentichiamo tutto, e se il soggetto diventa parali­
tico non ci occupiamo più di lui, perché non ne abbiamo i mezzi, ed 
ecco che abbiamo creato un lungodegente. In realtà, la mancanza di 
adeguati servizi sociali e sanitari sia negli ospedali che fuori fa sì che 
il 90% dei vecchi malati divengano dei cronici non irrecuperabili; se 
al contrario si applicano idonei e tempestivi trattamenti il numero 
dei cronici si riduce al 10%» (Scardigli, 1985, p. 236).
Il problema, dunque, è di tipo politico. La corsia ospedaliera non 
esaurisce tutte le possibilità di intervento alle quali ha diritto l’am­
malato. Come ha stabilito la Corte di cassazione (sentenza n. 
1003/93), le prestazioni sanitarie sono oggetto di un diritto soggetti­
vo, a differenza di quelle socioassistenziali alle quali l'utente ha solo 
un interesse legittimo. Inoltre (Corte cass., sentenza n. 10150/96) 
non è legittima la distinzione fra malati acuti e malati cronici, «al fi­
ne di escludere l’attività di cura dei secondi da quelle considerate di 
rilievo sanitario».
7.3.4 Interventi sanitari non solo in ospedale
L’ospedale è parte importante del più vasto sistema sanitario nazio­
nale e deve integrare i suoi servizi interni o esterni alla struttura con 
gli altri servizi sanitari del territorio di riferimento e/o in cui vive il 
paziente. L’attività degli operatori sanitari ospedalieri può essere or­
ganizzata in modo da garantire, se del caso, prestazioni anche presso 
194

---

La famiglia e la condizione anziana
l’abitazione della persona malata (è la cosiddetta "ospedalizzazione 
a domicilio”). O, ancora, il sistema sanitario nel suo complesso può 
predisporre interventi integrati, in grado di armonizzare il diritto 
primario del soggetto a ricevere cure appropriate per tutto il tempo 
necessario, la funzionalità del servizi e la stessa loro vantaggiosità 
sul piano dei costi a carico della collettività. Anche in questi casi è 
necessario privilegiare il sostegno alla famiglia e alla vita in famiglia.
7.3.5 Inaccettabile delega al settore dell’assistenza e ai familiari
Ciò che non può essere accettata, invece, è il disimpegno delle strut­
ture sanitarie e il coinvolgimento del settore assistenziale, investen­
dolo di compiti che non sono propri. E, più ancora, va rifiutata la 
semplice deresponsabilizzazione della sanità con il vero e proprio 
abbandono del paziente anziano malato cronico non autosufficien­
te. Tale caso si verifica con le dimissioni della persona stessa dall'o­
spedale quando ha ancora bisogno di prestazioni sanitarie spesso 
non praticabili in altra sede, senza una contestuale presa in carico 
da parte di altri servizi del sistema sanitario nazionale. Una denun­
cia autorevole è stata fatta anche dal cardinale Carlo Maria Martini, 
arcivescovo di Milano, al convegno “Inguaribilità e incurabilità” 
(Milano, 1997): «Sono purtroppo decine di migliaia gli anziani cro­
nici non autosufficienti dimessi, anche in modo selvaggio, per far 
posto ad altri malati. Alla radice di questo tarlo sta la convinzione 
che inguaribile equivalga a incurabile, convinzione che non possia­
mo accettare».
Tale prassi comporta, oltre agli eventuali aggravamenti della si­
tuazione complessiva della persona ammalata, la impropria delega 
alla sua famiglia della gestione di problemi sanitari anche complessi. 
Nessuno mette in discussione l’importanza del volontariato familia­
re. Ma per questi nuclei parentali si tratta, infatti, di decidere se oc­
cuparsi ventiquattro ore su ventiquattro dei congiunti non autosuffi­
cienti, spesso senza aiuto di alcun altro servizio, oppure se indivi­
duare una struttura di ricovero disponibile ad accogliere una perso­
na malata non autosufficiente. Va ricordato che si tratta, per lo più, 
di strutture di tipo assistenziale, all’interno delle quali non possono 
essere garantite prestazioni sanitarie analoghe a quelle che sarebbe­
ro effettuabili da parte dei servizi istituzionalmente preposti alla cu­
ra e alla riabilitazione dei cittadini malati. Tuttavia, in questa sede, la 
195

---

Capitolo settimo
degenza è a carico del paziente e della sua famiglia, con rette mensili 
che possono raggiungere anche 2 o più milioni di lire; in ogni caso, 
difficilmente saldabili con la sola pensione e, se il ricovero si protrae 
nel tempo, con gli stessi risparmi di una intera vita di lavoro.
7.3.6 Obblighi dei parenti
Va anche puntualizzato che figli, coniugi e parenti delle persone an­
ziane malate croniche non autosufficienti non hanno alcun obbligo 
giuridico nei confronti dei loro familiari. Chi deve provvedere a dia­
gnosi, cura e riabilitazione del paziente è il servizio sanitario nazio­
nale; né è pensabile che tali compiti possano essere delegati in parte 
o in toto a persone pur legate da stretti vincoli di parentela, ma non 
preparate a svolgerli. Figli, coniugi e parenti hanno obblighi morali; 
ma i due piani non debbono essere confusi fra loro.
Del resto, come vedremo, le poche ma significative esperienze di 
"ospedalizzazione a domicilio" testimoniano che la famiglia è dispo­
nibile a farsi carico di alcune importanti incombenze relative ai con­
giunti malati cronici non autosufficienti. Perciò, un serio aiuto da 
parte del sistema sanitario e l’istituzione di punti significativi di rife­
rimento in caso di necessità può incoraggiare i familiari a manife­
stare concretamente tutta la collaborazione necessaria, con risultati 
positivi. Il discorso vale anche per i malati di Alzheimer e, più in ge­
nerale, per le persone colpite da demenza senile (Dogliotti, Ferrano, 
Santanera, 1994).
7.3.7 Situazioni differenziate
L'affermazione secondo la quale figli e congiunti si disinteressereb­
bero, in genere, dei parenti anziani malati cronici non autosufficien­
ti pare, inoltre, una semplificazione alquanto pretestuosa.
Va detto, anzitutto, che con il prolungamento dell’età media della 
vita, i figli - quando ci sono - non hanno più 30 o 40 anni; in molti 
casi, hanno 60 o più anni, sono essi stessi degli anziani, a volte con 
problemi personali di salute.
Ancora più problematica può essere la situazione dei coniugi di 
persone anziane, anziani anch’essi. Già abbiamo fatto cenno ad al­
cuni dato statistici, che richiamiamo in questa sede: oggi, in Italia, 
196

---

La famiglia e la condizione anziana
fra gli oltre 5 milioni di ultrasessantenni, ve ne è più di un milione 
che ha già compiuto gli 80 anni e 140.000 che hanno più di 90 anni.
Inoltre, i dati anagrafici testimoniano come cresca il numero del­
le coppie senza figli e quello delle persone sole. È possibile pretende­
re che una persona, anche molto avanti negli anni, senza discenden­
ti, si occupi del coniuge malato non autosufficiente giorno e notte? E 
quali alternative sono realizzabili per chi vive solo, senza il sostegno 
di altri familiari? L'esperienza insegna che, per fornire al paziente 
interventi adeguati alle sue esigenze e dare un concreto aiuto ai fa­
miliari che lo accolgono, è indispensabile la realizzazione di Centri 
diurni sanitari.
In ogni caso, a scanso di equivoci, è bene sottolineare che - anche 
in presenza di eventuali situazioni di disinteresse morale e materiale 
da parte di figli o altri congiunti - la persona anziana malata non au­
tosufficiente deve continuare a ricevere dal servizio sanitario nazio­
nale tutti gli interventi di cui ha diritto e bisogno. La deliberata as­
senza di sostegni da parte dei familiari non esonera le istituzioni dai 
compiti assegnati loro dalle leggi vigenti, né può rappresentare un 
alibi per giustificare carenze di servizi e di interventi.
7.4 Stagionalità dei ricoveri ospedalieri: disinteresse 
dei familiari?
Come si è detto, ciclicamente, i mass-media dedicano attenzione al 
problema dell’ospedalizzazione delle persone anziane, sotto un’otti­
ca particolare. Nel mese di agosto, per lo più, è facile ascoltare o leg­
gere storie di vecchi “abbandonati" in corsia d'ospedale dai familia­
ri, desiderosi di fare le vacanze senza l’impaccio del congiunto. Gior­
nali e televisione traggono così occasione per ergersi a difesa dei sa­
ni principi della morale familiare: il vecchio non va abbandonato in 
ospedale, così come non si deve abbandonare l'animale domestico in 
autostrada.
7.4.1 Alcune significative ricerche
Numerose ricerche hanno documentato in questi anni la non soste­
nibilità di tali affermazioni (Bezzi et al., 1983; Hanau e Moretti, 
1989; Università Cattolica del Sacro Cuore, 1992). Le loro conclusio­
ni dimostrano l'arbitrarietà e la superficialità di alcuni operatori del­
197

---

Capitolo settimo
l’informazione che insistono nel riproporre lo stereotipo dei figli “in­
grati” rispetto a genitori anziani.
1. Un gruppo di assistenti sociali dell'ospedale "Addolorata" 
presso l’allora Usi Roma 9, con la supervisione del direttore sanita­
rio, ha realizzato già agli inizi degli anni ottanta una indagine cono­
scitiva sulla situazione in Roma e provincia dei malati dichiarati 
cronici (Bezzi et al., 1983).
Tra le conclusioni più significative della ricerca, possiamo elen­
care:
- gli anziani ricoverati in ospedale sono realmente malati: «I dati 
dello studio hanno evidenziato che i dichiarati cronici negli ospedali 
di Roma sono anziani non autosufficienti, di età media notevolmen­
te elevata, con problemi sanitari specifici di tale drammaticità da ri­
chiedere interventi (...) sanitari adeguati» (ibidem, p. 64);
- discrezionalità e superficialità delle diagnosi: contrariamente a 
quanto si ritiene, le diagnosi mediche non sono “compiacenti" per 
favorire un ricovero improprio su richiesta dei familiari; «la discre­
zionalità e la superficialità riscontrata (...) servono soltanto a mette­
re in moto il meccanismo burocratico necessario per allontanare 
dall'ospedale il degente» (ibidem, p. 65);
- conferma del fondamentale sostegno della famiglia: gli anziani 
per i quali l’ospedale compila la dichiarazione di cronicità non sono 
molti, soprattutto se il loro numero è rapportato alla totalità dei de­
genti. «È noto, invece, che il fenomeno degli anziani malati non au­
tosufficienti ha proporzioni numeriche molto ampie, dunque si può 
affermare che la maggior parte di questi anziani vive ed è assistita in 
famiglia» (ibidem, p. 65);
- necessità di una diversa programmazione dei servizi sanitari: an­
che a questo riguardo, va privilegiata la creazione di servizi territo­
riali alternativi al ricovero; «in questo modo, si realizzerebbe un fil­
tro ai ricoveri, sia ospedalieri che per lungodegenze, e soprattutto si 
potrebbe dare all’anziano che necessita di aiuto e alla sua famiglia 
un essenziale e corretto sostegno» (ibidem, p. 65);
- non sovraccaricare la famiglia: il paziente cronico non deve es­
sere medicalizzato, «ma aiutato a reinserirsi nel contesto sociale 
(...). Non si può penalizzare la famiglia e caricarla di disagio e re­
sponsabilità» (ibidem, p. 68).
J98

---

La famiglia e la condizione anziana
2. Un’altra significativa ricerca è quella condotta da Hanau e Mo­
retti (1989) sulla stagionalità dei ricoveri in ospedale, con particola­
re riferimento agli anziani. Nel quadro di una vasta ricerca di econo­
mia sanitaria, condotta con il contributo del Comitato scienze eco­
nomiche del Cnr, si è cercato di indagare l’ampiezza del fenomeno 
dei ricoveri estivi nella sua generalità.
Se l’ospedale funzionasse a ciclo continuo e regolare, senza alcu­
na influenza stagionale, ogni mese dovrebbe presentare una percen­
tuale di ricoveri pari a un dodicesimo del totale. Dai dati generali 
della ricerca emerge, invece, che l’andamento dell’attività ospedalie­
ra è alquanto discontinuo: le percentuali di ricovero più elevate si re­
gistrano nei mesi freddi di gennaio e febbraio, quelle più basse nei 
mesi caldi di luglio e agosto, ove si concentrano anche le ferie estive.
Tali variazioni possono essere spiegate sia sul fronte della do­
manda sia su quello dell'offerta. Vi sono malattie stagionali che nei 
casi più gravi (sicuramente più frequenti nell’età avanzata) aumen­
tano la necessità dei ricoveri ospedalieri; le strutture ospedaliere so­
no solite rallentare la quantità delle prestazioni nei mesi estivi più 
caldi, sia per consentire ai dipendenti di fare le ferie insieme agli al­
tri lavoratori, sia perché alcuni interventi, programmabili in altri pe­
riodi, possono essere non consigliabili in certe condizioni climati­
che. Inoltre, in periodo di ferie, l’affollamento delle corsie è minore.
Questo spiega il perché la frequenza minima dei ricoveri com­
plessivi si registri nei mesi di luglio, agosto e dicembre; perciò, il tas­
so di utilizzazione dei posti letto, accettato spesso come indicatore 
di produttività (ma l’indicazione pare molto semplicistica), possa es­
sere pesantemente ridotto dalla stagionalità. E nella direzione oppo­
sta a quella indicata dai luoghi comuni.
Anche l’analisi dei dati riferiti alle classi di età dei pazienti rileva 
significative sorprese. A prima vista emergono andamenti stagionali 
differenziati fortemente fra età giovanile, età adulta ed età anziana. 
Ma la lettura delle cifre relative alle classi più anziane, cioè a quanti 
hanno compiuto gli 80 anni, conferma la sostanziale stabilità delle 
percentuali di ricovero in tutti i mesi dell’anno, a eccezione dei tre 
mesi invernali: minimo in dicembre e massimo in gennaio, di poco 
superiore a febbraio. Nessuna punta si osserva nei mesi delle ferie 
estive. Tale rilevazione viene confermata anche dai dati del decennio 
successivo, che non presentano picchi particolari nei mesi di luglio e 
agosto. Al contrario, le rilevazioni riferite agli ammessi inrgiugno. 
199

---

Capitolo settimo
luglio e agosto (culmine delle ferie annuali) vedono una progressiva 
diminuzione della percentuale mensile dei ricoverati ultraottantenni 
nell’anno intero. «Resta quindi confutata dai dati l'ipotesi tanto dif­
fusa presso l'opinione pubblica (e talvolta anche presso gli operatori 
sanitari), secondo la quale si sarebbe diffusa in Italia l'abitudine di 
parcheggiare l’anziano in ospedale per disporre con maggior libertà 
delle proprie ferie» (Hanau e Moretti, 1989, p. 15).
Confrontando, a dieci anni di distanza, l'andamento dei ricoveri 
della generalità dei pazienti con quello della quarta età emerge che 
questa classe di età assume in entrambi i periodi un valore stabiliz­
zante, che può far presumere una maggiore aderenza ai reali bisogni 
sanitari permanenti: si tratta di un andamento meno influenzato da 
fattori sanitari stagionali e da fattori sociali.
Da ultimo, prendendo in considerazione le classi di età comprese 
fra i 70 e i 79 anni, si constata - anche nel confronto tra i due decen­
ni - una riduzione delle frequenze dei ricoveri nei mesi di luglio e di 
agosto.
Concludendo, dai dati presi in esame emerge con chiarezza la 
non fondatezza dell’opinione comune sul tema dell’ospedalizzazione 
estiva degli anziani, collegato a quello più generale dell’ospedalizza­
zione impropria (o incongrua). Resta da spiegare, tuttavia, attraver­
so le categorie delle scienze politico-sociali, se il formarsi dell’opi­
nione comune errata sia dovuto a un abbaglio collettivo degli opera­
tori sanitari, colpiti da pochi casi eclatanti di mancanza di umanità 
e solitamente poco inclini a rilevazioni statistiche sistematiche, op­
pure a un consapevole o inconsapevole rigetto che l’ambiente ospe­
daliero esprime nei confronti dell’anziano, identificato come croni­
co, inguaribile, non autosufficiente.
In ogni caso, il problema riguarda direttamente sia il soggetto in­
teressato, sia il suo nucleo familiare che, a volte, rischia di essere 
colpevolizzato, anche pesantemente, da parte di operatori sanitari di 
ogni ordine e grado, fino a essere oggetto di pressioni continue per­
ché provvedano alla dimissione dei propri cari dall’ospedale (Santa­
nera e Breda, 1987, 1990).
3. A sostegno di questa ricerca si muove anche l’indagine effet­
tuata dal geriatra Carbonin, direttore del Centro promozione e svi­
luppo dell’assistenza geriatrica, Facoltà di medicina e chirurgia del 
Policlinico “A. Gemelli", presso l’Università Cattolica del Sacro Cuo­
200

---

La famiglia e la condizione anziana
re di Roma. La principale conclusione di tale indagine va esattamen­
te nella direzione di favorire il più possibile la permanenza e il rien­
tro in famiglia dei pazienti anziani, anche cronici e non autosuffi­
cienti: essa coincide con la necessità indifferibile di un potenzia­
mento dei servizi geriatrici extraospedalieri, anche per consentire 
una reale razionalizzazione della spesa sanitaria (Università Cattoli­
ca del Sacro Cuore, 1992, p. 28).
Sottolineano i ricercatori:
- i ricoveri ospedalieri in tutte le classi di età tendono a ridursi, 
fatta eccezione per quelli degli ultraottantenni, che aumentano me­
diamente del 2% annuo; tale risultato si può spiegare su base demo­
grafica (gli ultraottantenni costituiscono la classe di età che aumen­
ta percentualmente più di ogni altra) ed epidemiologica (la comorbi- 
lità e la dipendenza mostrano un aumento crescente ad andamento 
logaritmico dopo i 75 anni di età);
- la quota di ospedalizzazione ritenuta non necessaria per cause 
esclusivamente sociali è «minima, non si modifica nel mese di ago­
sto (il parcheggio estivo degli anziani in ospedale è un fenomeno 
inesistente) ed è prevalente nei grandi centri urbani» (ibidem, p. 68).
Il tema della degenza prolungata in ospedale è stato oggetto an­
che di altre ricerche. Innanzitutto, è stato ampiamente documentata 
la necessità di ricovero ospedaliero per la generalità degli anziani 
che ne usufruiscono. Vi è una verità lapalissiana che è difficile da far 
riconoscere: un anziano malato è un... ammalato, al quale vanno ga­
rantite tutte le prestazioni sanitarie del caso. Anche in tempi medi o 
lunghi.
Ad esempio, è stato evidenziato (Lumia, 1989, p. 20) che nel 25% 
dei casi la non dimissibilità di un vecchio ricoverato è connessa all’e­
sistenza di condizioni cliniche riconducibili a uno stato di acuzie del 
processo morboso; nel 15% dei casi si tratta di un caratteristico lun­
go decorso naturale della malattia o di cause inerenti a particolari 
trattamenti; nel 10% di tratta di pazienti che non hanno ancora 
completato l’iter diagnostico; nel 35% ci si riferisce a eventi clinici 
relativi al decorso post-operatorio.
7.4.2 Familiarizzare le cure?
Nell’analizzare i rapporti tra necessità di cure primarie, ruolo della 
famiglia e competenze delle istituzioni sociosanitarie, ci si può chie­
201

---

Capitolo settimo
dere se è possibile “familiarizzare” le cure stesse a vantaggio del sog­
getto ammalato e del contesto in cui egli vive. Come conseguenza 
della tendenza a rivalorizzare la famiglia, molte organizzazioni di 
operatori sanitari hanno formulato e formulano progetti non solo di 
una nuova "medicina di famiglia”, ma anche di "familiarizzazione 
delle cure”. Si punta, insomma, ad applicare sino in fondo il duplice 
principio che il malato, se si può, deve sempre essere curato a casa 
sua.
Questa linea di interpretazione del nuovo ruolo della famiglia ha 
certamente alcuni aspetti positivi, che servono anzitutto a de-buro- 
cratizzare un certo modello tradizionale di "fare medicina”. D’altro 
canto, però, occorre - come osserva il sociologo - non trarre conclu­
sioni troppo rigide e affrettate (Donati, 1988, p. 63):
- a causa di una crescente mobilità sociale e a causa di processi 
di crescente differenziazione interna, in molti casi la famiglia non è 
più un referente unitario;
- a volte, la famiglia del paziente anziano non si lascia coinvolge­
re o, se coinvolta, può diventare un elemento di disturbo;
- non è pensabile confondere il ruolo del gruppo primario con 
l’intervento sanitario professionale (Litwak, 1985); in molti casi, i 
rapporti complessi tra cure primarie e professionali possono essere 
meglio gestiti attraverso lo sviluppo di strutture intermedie, tra fa­
miglie e ospedale;
- non sempre la famiglia esiste, per motivi legati alle scelte indi­
viduali o alle storie personali e sociali.
Quale può essere, dunque, in conclusione, la dimensione familia­
re di una concezione integrata della salute dei servizi? Sottolinea an­
cora il sociologo: «Quando diciamo che la famiglia deve essere l’og- 
getto/soggetto dell'intervento e dell’organizzazione sanitaria dobbia­
mo pensare questa affermazione (...) nel senso che ogni intervento, 
programma e concreta organizzazione dei servizi dovrebbe esplici­
tare la sua dimensione familiare» (ibidem, p. 64). In altre parole, si­
gnifica che bisogna impostare la comprensione della malattia e del 
malato, così come la promozione della salute, nonché della cura e 
riabilitazione, in riferimento al contesto familiare e/o sociale della 
persona, senza "isolare” la famiglia stessa, stigmatizzandola con un 
orientamento terapeutico di tipo esclusivamente medicalizzante.
202

---

La famiglia e la condizione anziana
È possibile, questo? Vediamone i riflessi e le concretizzazioni ri­
spetto alle cinque principali aree di analisi e di intervento.
1. Il livello clinico. Dovendo decidere come trattare il singolo ca­
so, per capire e curare una persona malata può essere necessario 
comprendere il suo contesto familiare. A sua volta, tale contesto de­
ve essere compreso nell’insieme più generale delle relazioni in cui si 
inserisce a livello della comunità locale.
2. Il livello della medicina di base. Il rapporto tra il medico di fa­
miglia e la persona non è mediato soltanto dalla famiglia, ma anche 
dalle strutture locali dei servizi; un’organizzazione del lavoro a livel­
lo di équipe consente sinergie e potenzialità che vanno nell'interesse 
primario del paziente, ma anche dei servizi; al contrario, interventi 
sovrapposti e carenti creano disfunzioni gravi nei rispettivi servizi e 
conseguenze negative per i malati e i loro familiari.
3. Il livello della medicina specialistica e ospedaliera. È proprio a 
questo livello che può essere necessario potenziare il riferimento al­
la famiglia, specie quando si ha a che fare con il trattamento di sog­
getti deboli (anziani, in particolare, ma anche minori o in situazione 
di handicap). Sono ancora molto carenti le esperienze di "ospedaliz­
zazione a domicilio”, di interventi cioè che vedono il coinvolgimento 
diretto e permanente delle strutture e degli operatori ospedalieri. 
Eppure, quelle realizzate segnalano gli enormi vantaggi per i malati 
sotto il profilo psicologico e terapeutico, come risulta dalle rilevazio­
ni mediche e anche dalle dichiarazioni degli interessati e dei loro fa­
miliari (Fabris e Pemigotti, 1990).
Anche sotto l'aspetto economico, i costi della ospedalizzazione a 
domicilio sono di gran lunga inferiori a quelli di un intervento da 
realizzare in corsia di ospedale e concorrenziali rispetto a un ricove­
ro in strutture assistenziali (che, per loro natura, non sono in grado 
di garantire cure sanitarie adeguate). Infine, le esperienze realizzate 
dimostrano che molti familiari, se adeguatamente sostenuti dal ser­
vizio sanitario nazionale, sono disponibili ad accogliere in casa loro 
parenti anziani malati, acuti o cronici, contribuendo in modo signi­
ficativo alla cura e alla riabilitazione.
4. Il livello delle politiche sanitarie. A tutte le dimensioni territo­
riali (da quella strettamente locale, come il "distretto sanitario", a 
quelle di Usi, oppure regionale, o ancora nazionale) gli organi politi­
ci-amministrativi devono valutare l’opportunità di trattamenti in fa­
203

---

Capitolo settimo
miglia, anziché di tipo ospedaliero, rafforzando perciò le strutture 
intermedie di raccordo fra famiglia e istituzioni sanitarie. È necessa­
rio sostenere le solidarietà associative a base familiare anche prati­
cando forme di collaborazione fra servizi formali e informali, e in­
centivando le cosiddette “strategie di rete”. Un aspetto deve essere 
chiaro: tale approccio, almeno nella prima fase, non comporta una 
diminuzione dei costi, ma un impiego più razionale delle risorse.
5. Il livello della formazione del personale. È chiaro che, alla base 
di tutto quello che è stato detto, vi è la necessità di formazione, ri­
qualificazione e aggiornamento di tutto il personale, anche sul piano 
etico (Pellegrino e Thomasma, 1992), puntando su una professiona­
lità di tipo non meramente esecutivo, ma anche e soprattutto proget­
tuale, con l’abitudine a ragionare e operare tenendo conto sempre e 
comunque della dimensione familiare dei problemi.
Non vi è dunque incompatibilità tra la necessità di precisi orien­
tamenti terapeutici specifici (di tipo tecnico) e un orientamento di 
fondo più generale, che punta al coinvolgimento diffuso della fami­
glia. Scoprire e praticare tale complementarità rappresenta un arric­
chimento reciproco e diventa - per famiglia e istituzioni - una delle 
sfide più importanti per il Terzo Millennio.
Riferimenti bibliografici
Bezzi M„ Bottazzi E, Di Franco E, Giorgi P„ Napoleoni L„ 1983, Il malato 
dichiarato cronico in ospedale e nel territorio, Unità sanitaria locale RM 9, 
Roma.
Blangiardo G.C., 1997, Eventi demografici e differenze di genere lungo il ciclo 
della vita familiare, in Donati P.P. (a cura di), Uomo e donna in famiglia, 
Quinto rapporto Cisf sulla famiglia in Italia, Edizioni Paoline, Cinisello 
Balsamo.
Bordogna M. T. (a cura di), 1989,1 confini della salute, Angeli, Milano.
Camdessus B., 1991,1 nostri genitori invecchiano, Cortina, Milano.
Censis, 1996, Home care per anziani. La mappa dell'offerta, Angeli, Milano.
Cigoli V., 1992, Il corpo familiare. L’anziano, la malattia e l’intreccio genera­
zionale, Angeli, Milano.
Dogliotti M., Terrario E., Santanera E, 1994,1 malati di Alzheimer: esigen­
ze e diritti, Utet Libreria, Torino.
Donati P.P. (a cura di), 1988, Salute, famiglia e decentramento dei servizi, An­
geli, Milano.
204

---

La famiglia e la condizione anziana
Fabris E, Pernigotti L., 1990, Cinque anni di ospedalizzazione a domicilio, 
Rosenberg & Sellier, Torino.
Galli N., 1997, Educazione familiare alle soglie del terzo millennio, La Scuo­
la, Brescia, cap. VII, pp. 253-301.
Istat, 1996a, Stili di vita e condizioni di salute, Indagini multiscopo sulle fa­
miglie, Roma.
Istat, 1996b, Famiglia, abitazioni, servizi di pubbica utilità, Indagini multi­
scopo sulle famiglie, Roma.
Hanau C., Moretti R., 1989, Stagionalità dei ricoveri in ospedale, con partico­
lare riferimento agli anziani, “Prospettive assistenziali”, 87, luglio-settem­
bre, pp. 14 sgg.
La Rosa M., Orsi W., Porcu S., 1990, Anziani salute ospedale, Angeli, Milano.
Laslett P., 1992, Una nuova mappa della vita, Il Mulino, Bologna.
Leoni M., 1992, L’assistenza psico-sociale nella malattia inguaribile, Cittadel­
la, Assisi.
Lumia V., 1989, Degenza ospedaliera prolungata: caratteristiche e prospettive, 
"Prospettive assistenziali", 87, luglio-settembre, pp. 20 sgg.
Pellegrino E.D., Thomasma D.C., 1988, Per il bene del paziente. Tradizione e 
innovazione nell’etica medica, Paoline, Milano.
Santanera E, Breda G., 1987, Vecchi da morire, Rosenberg &. Sellier, Torino.
-, 1990, Per non morire d'abbandono, Rosenberg & Sellier, Torino.
-, Dalmazio E, 1994, Anziani malati cronici: i diritti negati, Utet Libreria, 
Torino.
Scabini E., 1995, Psicologia sociale della famiglia. Bollati Boringhieri, Torino.
Scardigli G., 1985, L'assistenza all’anziano invalido, "Medicina geriatrica”, 
XVII, 3.
Tatarelli R. (a cura di), 1996, Il paziente anziano, Angeli, Milano.
Tortello M., 1988, Prefazione, in C.M. Martini, N. Bobbio et al., Eutanasia 
da abbandono, Rosenberg & Sellier, Milano.
Università Cattolica del Sacro Cuore, Facoltà di Medicina e Chirurgia "A. 
Gemelli", 1992, Il Centro di promozione e sviluppo dell’assistenza geriatri­
ca, "Anziani Oggi”, 3, novembre, Roma, suppl.
Weekland J. H., Herr J., 1986, L’anziano e la sua famiglia. Teoria e pratica 
dell'intervento psicologico, NIS, Roma.
205

---

Vili. LE FAMIGLIE DIFFICILI: OLTRE LA PATOLOGIA
8.1 
Problemi della famiglia e agire pedagogico
Dalla lettura delle pagine precedenti potrebbe essere scaturita una 
impressione sbagliata e cioè che quelle che sono definite le "famiglie 
difficili” rappresentino una categoria di famiglie a se stanti verso cui 
occorre porre in atto interventi speciali e che, dunque, nulla o poco 
avrebbero a che spartire con le “famiglie normali”. Se così fosse 
avremmo caricato l’aggettivo "difficile” di una valenza "patologica”, 
ma questa (come abbiamo del resto detto fin dall'introduzione) non 
è la nostra intenzione e desideriamo ulteriormente esplicitarlo nelle 
pagine che seguono.
Non c’è dubbio che esistono casi particolarmente gravi e com­
plessi, come ad esempio quelli delle famiglie che per varie ragioni at­
tivano energie distruttive al loro interno, che necessitano di cure 
specifiche. Va così pure riconosciuto, per citare un altro caso, che 
per le situazioni che richiedono particolari tipi di assistenza, talvolta 
complessa e specialistica, è indispensabile provvedere mediante in­
terventi di solidarietà sociale in grado di dare risposta a problemi 
spesso drammatici che la famiglia, da sola, non è in grado di affron­
tare. Fatte queste doverose precisazioni non si deve tuttavia dimenti­
care che tutti quanti siamo esposti alle difficoltà della vita familiare. 
Anche chi vive serenamente, per esempio, in una famiglia normale 
può improvvisamente diventare membro di una famiglia difficile. 
Basta la seria malattia di qualche congiunto o l’insufficienza tempo­
ranea o cronica di un parente anziano, oppure la nascita di un bam­
bino portatore anche di un handicap lieve, oppure ancora un impre­
visto problema finanziario o qualche seria inquietudine riguardante, 
ad esempio, l'educazione dei figli per modificare e complicare la no­
206

---

Le famiglie difficili: oltre la patologia
stra tranquilla vita familiare e porci di fronte a situazioni che non 
pensavamo di dover affrontare.
Questa constatazione apre la strada al lavoro del pedagogista 
che, a differenza dello psicologo o del terapista familiare o dell’e­
sperto di consultorio, sembrerebbe, a una prima superficiale consi­
derazione, non avere molto a che fare con le "famiglie difficili”. Que­
sta convinzione, tuttavia, non corrisponde alla realtà dei fatti: il pe­
dagogista ha molte cose da dire anche nei casi più complessi (per 
esempio sul piano della ristrutturazione dei comportamenti genito- 
riali in termini educativi) e la competenza pedagogica torna soprat­
tutto utile, più in generale, nella prospettiva della prevenzione, in 
modo che anche le condizioni cosiddette "normali” siano affrontate 
con una mentalità pronta a confrontarsi costruttivamente con un 
sempre possibile evento complesso che la vita può riservare anche 
senza preavvisi.
In altre parole: se la nostra vita familiare è costruita su basi soli­
de, se i rapporti interpersonali sono improntati a uno stile cooperati­
vo, se sappiamo esercitare la "reciprocità" come stile di vita avremo 
messo da parte una “riserva" di atteggiamenti e modi di affrontare i 
problemi in grado di prevenire (e in caso di necessità gestire) le si­
tuazioni cosiddette "difficili”. In questa logica preventiva assume 
particolare rilievo, come vedremo, la capacità di assicurare una buo­
na qualità all’esperienza della vita familiare. Lo scopo di questo ca­
pitolo conclusivo è dunque quello di prospettare alcune strategie 
educative in grado, d’un lato, di attrezzare l'individuo e la famiglia a 
far fronte alle situazioni difficili e, dall'altro, di organizzarle in for­
me costruttive quando purtroppo esse, per i molteplici e talora dolo­
rosi casi della vita, si verificano e talvolta con una violenza e una di­
rompenza impreviste. Dal punto di vista delle argomentazioni pro­
cederemo ponendo in parallelo atteggiamenti educativi raccoman­
dabili e comportamenti invece poco produttivi ad alto rischio, talora 
inconsapevole, di promuovere situazioni “difficili”.
8.2 
L'educazione come prendersi cura dell'altro. L'educazione 
come fatto naturale. L’educazione come soddisfacimento 
di bisogni materiali
Il nostro discorso inizia con alcune riflessioni molto generali e, in ap­
parenza, abbastanza scontate che muovono dall’esperienza di tutti i 
207

---

Capitolo ottavo
giorni. Molti genitori sono dell'avviso, per esempio, che i loro compi­
ti educativi si esauriscano negli aspetti della cosiddetta “cura mate­
riale”, nella convinzione che circa gli altri aspetti essa sia grosso mo­
do un fatto naturale determinato, per esempio, dalle regole e dalle 
consuetudini sociali. Per quanto riguarda gli aspetti materiali non si 
tratta, beninteso, di una cosa da poco perché il soddisfacimento del­
le esigenze materiali costituisce uno dei presupposti del ben-essere 
della persona anche sotto il profilo affettivo ed emotivo. È sufficiente 
pensare al sentimento di inferiorità, per esempio, che può affliggere 
un bambino quando viene vestito in modo sciatto oppure il disap­
punto o addirittura lo sconforto che sperimenta un adolescente con­
tinuamente frustrato nel desiderio di possedere quegli oggetti di sva­
go (dall’hi-fi alla bicicletta o al motorino) che di solito accompagna­
no le giornate dei giovani. I beni materiali, senza eccessi e nel rispet­
to di una certa sobrietà, costituiscono, dunque, una risorsa impor­
tante per assicurare positive dinamiche educative.
Ma, riconosciuto questo aspetto, va anche subito detto che l’e­
vento educativo si manifesta in forme molto più complesse rispetto 
alle sole esigenze materiali e neppure si può considerare un fenome­
no spontaneo. Questa affermazione sembra così ovvia da non meri­
tare un particolare approfondimento, ma - se si guarda a quanto ac­
cade nella vita normale e, naturalmente, non ai testi di pedagogia - 
l’argomento merita qualche ulteriore riflessione. Lo faremo avvalen­
doci dell’analisi di alcuni caratteristici atteggiamenti educativi dei 
genitori.
8.2.1 La mentalità assistenziale.
Ci sono, per esempio, padri e madri che hanno la ferma convinzione 
che, dopo aver provveduto (non potendone fare a meno) ai figli mol­
to piccoli, la loro crescita ed educazione spetti ad “altri" (con una 
svariata serie di possibilità, dai nonni alle assistenti degli asili nido, 
dai vicini di casa alla scuola). Essi si ritagliano in pratica un compito 
di tipo puramente assistenziale: ricoverare i figli nelle ore serali, al­
zarli al mattino presto, portarli da qualche parte o presso qualcuno, 
intrattenerli per qualche ora nei giorni di riposo (ma spesso subordi­
nando il loro "diritto” al riposo al "dovere” di occuparsi dei figli). Ac­
cade talora che neppure destate questi genitori dedichino un po’ del 
loro tempo ai figli: non è un caso che si moltiplichino i "villaggi-va­
208

---

Le famiglie difficili: oltre la patologia
canza” che prevedono occupazioni distinte tra genitori e figli. Se è 
vero che la qualità dell'intervento educativo non è strettamente pro­
porzionale al numero delle ore trascorse insieme, non di meno un 
modo di vivere improntato al cosiddetto "stile pacco” (il bambino 
trattato come un oggetto da spostare da una parte e dall'altra) finisce 
per risultare controproducente e disorientante tanto per i genitori 
quanto per i figli.
8.2.2 Lo stile amicale
Altri genitori si dichiarano “amici dei figli” e, forti di questa loro tesi, 
sono certi di essere dei perfetti educatori. Peccato che non si possa 
rivestire nello stesso tempo il ruolo di “amico” e quello di "genitore”, 
come dimostrano numerosi e importanti studi condotti sia sul ver­
sante psicologico sia su quello pedagogico. Naturalmente nell’inte­
razione genitori-figli si possono verificare comportamenti che pos­
sono anche essere (o apparire) di tipo amicale (come, ad esempio, la 
confidenza che porta allo scambio dei "segreti”, il rifiuto dei formali­
smi, la reciprocità dei ruoli ecc.), ma considerati sul piano della di­
namica intersoggettiva, una cosa sono i rapporti tra pari e un’altra, 
invece, quelli con i genitori. Quando padri e madri confondono, an­
che con le migliori intenzioni, i due ruoli, finiscono per rinunciare al 
ruolo educativo proprio dell’adulto che, a differenza di quello amica­
le (per sua natura di tipo simmetrico e paritario), si presenta invece 
con caratteristiche a-simmetriche e strutturato su due poli ben diffe­
renziati, quello dell’adulto e quello del soggetto in formazione. An­
che nel caso in cui l'educazione si svolge in forme e toni amicali si 
verifica un’interazione educativa parziale che finisce per trascurare 
significativi aspetti della crescita e della relazione interpersonale. In 
particolare il genitore-amico viene meno nel suo compito di adulto 
con cui il figlio può non solo identificarsi, ma anche misurarsi, con­
frontarsi e, se del caso, anche opporsi, tutte esperienze particolar­
mente significative nell’età adolescenziale.
8.2.3 L’approccio consumistico
Non è inconsueto, infine, il caso in cui l’impronta educativa è data 
dalle regole e dalle mode correnti, dalle grandi campagne pubblici­
tarie, dalle opinioni raccolte disordinatamente dai rotocalchi e dai 
209

---

Capitolo ottavo
dibattiti televisivi. Numerosi genitori sono, ad esempio, soprattutto 
preoccupati che i figli non siano privati delle opportunità culturali e 
di svago, degli oggetti, dell’abbigliamento e di tutto ciò che i canoni 
del momento indicano come requisiti indispensabili per essere per­
fettamente in linea con le regole del bon ton degli ambienti in cui vi­
vono. Si tratta delle ricadute delle mentalità consumistiche del no­
stro tempo che riducono le cure educative, d’un lato, alla primaria 
esigenza che i figli abbiano tutto ciò che, in teoria, dovrebbe “farli fe­
lici” (naturalmente l'esperienza dimostra che le cose non stanno 
esattamente così) e, dall’altro, alle logiche conformistiche secondo 
cui il valore di una persona dipenderebbe dal grado di accettazione 
in un certo contesto, accettazione subordinata non tanto al valore 
della persona in sé quanto al rispetto delle ritualità codificate dalle 
regole sociali (come si è vestiti, come e dove si trascorrono le vacan­
ze ecc.). In questi casi le cure familiari si riducono a un insieme di 
puri e semplici formalismi per lo più legati ad aspetti materiali e 
d’immagine.
Non c'è bisogno di aver condotto grandi studi in campo pedago­
gico e psicologico per rendersi conto che l’evento educativo volto al­
la promozione della persona nella sua integralità si configura in 
realtà in termini molto più complessi rispetto ai tre modelli soprain­
dicati oggi più diffusi nell’esperienza quotidiana di quanto non si 
pensi e non solo nelle "famiglie difficili" o potenzialmente tali, ma 
anche in un gran numero di situazioni apparentemente del tutto 
normali. Tenteremo ora di chiarire in che senso guardiamo all'edu­
cazione dei figli, partendo dall'idea molto semplice, ma ricca, come 
vedremo, di significati, che educare significa, innanzitutto, "pren­
dersi cura dell’altro'’.
Per cogliere la forza propositiva di questa tesi dobbiamo aprire 
una parentesi e svolgere qualche breve considerazione in grado di 
rendere conto anche sul piano teorico di quanto esporremo nelle pa­
gine successive. Quando si parla di educazione si è di solito portati a 
pensarla in due modi principali:
- fornire all’individuo in crescita le norme e le regole necessarie 
per sapersi orientare sul piano personale, etico e culturale allo scopo 
di fame un membro attivamente inserito nella vita sociale e capace 
di interagire con gli altri;
210

---

Le famiglie difficili: oltre la patologia
- porre il soggetto nelle condizioni di crescere e sviluppare le 
proprie capacità e potenzialità.
La storia dell'educazione e della pedagogia è stata ininterrotta­
mente segnata dal prevalere ora dell’uno ora dell'altro di questi due 
modi educativi. In certi periodi è stata più evidente l’accentuazione 
dell’autorità educativa (trasmissione di norme e regole), in altri si è 
manifestata una più attenta considerazione dei bisogni e delle aspet­
tative del soggetto (valorizzazione delle sue capacità e potenzialità). 
I due poli dell'autorità e della libertà hanno in tal modo tradizional­
mente accompagnato teorie e progetti pedagogici secondo un moto 
pendolare strettamente dipendente, di volta in volta, dal variare del­
le situazioni storiche, sociali, culturali, economiche.
Nel nostro tempo (molto più sensibile che in passato alle ragioni 
del singolo, alla sua biografia, al suo bisogno di accettazione e di si­
curezza) questi due modi di guardare all'educazione si sono arricchi­
ti sia in campo teorico sia in quello dell’esperienza con una più mar­
cata attenzione non solo all’insieme delle condizioni soggettive e og­
gettive nelle quali si svolge l’evento educativo, ma anche all'agire in­
tenzionale dell’educatore e alla valorizzazione delle risorse dell’indi­
viduo in sviluppo. Si tratta di una prospettiva culturale ed esistenzia­
le che, nel considerare la forza del principio di responsabilità nell’e­
vento educativo (ovvero il "prendersi cura di un altro" ancora inca­
pace di autonomia fino a portarlo alla maturità personale), si presen­
ta in forme e modalità pedagogiche più ricche e complesse rispetto 
al prevalere sia dell’autorità educativa sia della libertà emancipante, 
proponendosi di superare i rischi e i limiti sia dell'una sia dell'altra e, 
dunque, tanto la deriva autoritaria quanto quella permissiva. In par­
ticolare il principio della responsabilità educativa consente di supe­
rare la tesi a lungo egemone che esistano dei "modelli” esterni (auto­
ritari o emancipanti) cui l’individuo debba conformarsi.
Al centro della relazione educativa incentrata sul principio del 
"prendersi cura dell'altro" sta piuttosto la spinta dinamica e sempre 
imprevedibile dell’incontro con l’altro secondo quella particolare ac­
cezione di cui ha parlato, in campo etico, Lévinas, secondo cui «il 
volto dell’altro non viene a me perché io lo sveli, lo sottoponga ai 
miei poteri e quindi lo denudi per catturarlo», ma per «provvedere 
alla nudità del corpo che ha freddo e vergogna della sua nudità (...) 
per rispondere allo sguardo che supplica ed esige». L’autentico in­
211

---

Capitolo ottavo
contro educativo non sta perciò neH’"impassibile contemplazione", 
ma in una recezione attiva connotata dalla gratuità e dalla responsa­
bilità che a partire dall’accoglienza si sviluppa attraverso il discorso 
fatto di parole e di ascolto, l'intersoggettività della relazione, la cura 
dei bisogni umani, la valorizzazione delle potenzialità. L’esercizio 
della responsabilità educativa consiste, in altre parole, nel progetta­
re un itinerario formativo personalizzato e volto a creare le condi­
zioni perché, via via, il soggetto in formazione assuma la propria au­
tonomia e la capacità, a sua volta, di assumere decisioni libere e re­
sponsabili in un contesto di significativa intersoggettività e dialogi- 
cità.
Considerata dal punto di vista della doppia responsabilità dell’e­
ducatore e del soggetto in formazione, l’impresa educativa appare 
molto più ricca e significativa in termini personalizzanti non solo ri­
spetto alle semplificazioni e banalizzazioni che abbiamo sopra ricor­
dato, ma anche verso certi modi certamente meno ovvi, ma condi­
zionati dalla logica del modello educativo precostituito. Vorremmo, 
a questo punto, sgombrare il campo dall’eventuale falsa idea che 
pensare l’educazione come "cura dell’altro” sia un'esperienza com­
plessa e difficile a tal punto da essere accessibile soltanto alle perso­
ne molto preparate sul piano pedagogico e psicologico. Le cose non 
stanno, ovviamente, così: la prospettiva della "cura educativa” è at­
tuale ogni qualvolta chi ha compiti educativi non si arresta agli 
aspetti materiali o esteriori o si limita a presentare modelli, ma 
“guarda all’altro” come a un’esperienza con la quale arricchiamo la 
nostra, operando in direzione della responsabilizzazione-valorizza­
zione del soggetto in formazione, mettendogli a disposizione tutte le 
risorse e le competenze necessarie, in una parola ponendoci al suo 
servizio.
8.3 
Una famiglia ricca di senso. Una famiglia senza progetto
Chiarito in che senso parliamo di educazione, articoleremo ora il 
nostro discorso in modo da scendere sul piano pratico per prospet­
tare qualche linea operativa coerente con l’affermazione che l’educa­
zione è «cura dell’altro».
Tutte le più importanti inchieste sulla condizione giovanile met­
tono in rilievo come la famiglia è considerata dai figli uno dei valori 
più apprezzati. Nonostante la crisi che ha colpito quasi tutti i valori 
212

---

Le famiglie difficili: oltre la patologia
tradizionali resta sostanzialmente intangibile quello della famiglia. 
La ragione è abbastanza semplice: in un mondo fatto sempre meno 
di certezze e via via più segnato dalla complessità e dalla precarietà, 
i giovani avvertono il bisogno di una “bussola" a cui appellarsi, su 
cui far conto e attraverso cui orientarsi. Soprattutto in famiglia ma­
turano quei fondamentali sentimenti di accettazione e di sicurezza 
che sono la premessa alla costruzione del senso personale che costi­
tuisce, a sua volta, la garanzia per un approccio attivo e propositivo 
nella vita sociale. Senza la padronanza del senso personale (che è 
qualcosa di più della conquista dell'identità, ovvero un’identità con 
traiettoria teleologica e cioè ricca di scopi e fini) è difficile immagi­
nare che un individuo possa svolgere la sua parte in modo critico e 
interattivo con il rischio di essere sempre alla mercé degli altri, delle 
mode correnti, delle opinioni più gridate che ragionate. Il senso per­
sonale rappresenta, dunque, la meta educativa fondamentale verso 
cui tendere, le cui premesse si pongono proprio attraverso la qualità 
e l’intensità delle relazioni familiari.
Prima di inoltrarci nel discorso della costruzione del senso perso­
nale dobbiamo tuttavia avvertire che nella cultura contemporanea 
non tutti sono d’accordo sulla centralità a esso assegnata in campo 
educativo. Sulla scorta, in specie, degli studi condotti nell’ambito 
della cultura psicoanalitica si avanza più di un dubbio sulla reale 
possibilità che l'essere umano sia in grado di raggiungere un "senso 
personale” inteso come capacità di progettualità e di controllo della 
propria esistenza come soggetto. Egli sarebbe sempre condizionato 
dal gioco delle pulsioni, dei desideri, dell’inconscio, ovvero di quella 
parte di noi che non conosciamo e di cui non sappiamo. In sede cli­
nica, si fa osservare, non è difficile osservare che non solo non sap­
piamo, ma addirittura non sappiamo di non sapere: figurarsi se in 
questi casi è possibile parlare di “senso personale”. Tutto ciò che si 
può sperare di raggiungere per questa via è lo "stare bene con se 
stessi”, "sapersi accettare", "essere capaci più di interrogativi che 
pretendere di fornire soluzioni".
Altre osservazioni critiche alla prospettiva di senso provengono 
dagli ambienti della cultura strutturalista: l’uomo è visto, in questo 
caso, come un semplice tassello di una struttura storica e sociale e i 
"sensi” non sarebbero il prodotto dell'intenzionalità e della proget­
tualità personale quanto piuttosto prefissati dall’insieme dinamico 
dei rapporti economici e dal peso delle tradizioni storiche e cultura­
213

---

Capitolo ottavo
li. Il “senso” sarebbe non tanto impossibile o per lo meno precario 
nella direzione tracciata dalla cultura psicoanalitica quanto già dato 
dalla "struttura” nella quale siamo inseriti e rispetto a cui i nostri 
margini effettivi di libertà sarebbero soltanto illusori.
I suggerimenti e gli inviti alla prudenza che giungono dagli studi 
psicoanalitici e strutturalisti vanno accolti con molto interesse per­
ché sollecitano a muoversi su questo complesso e delicato terreno 
con prudenza e vigilanza. Più che negare la possibilità in assoluto di 
una progettualità umana (il che sarebbe manifestamente assurdo) 
psicoanalisti e strutturalisti, salvo qualche interprete più tentato dal 
nichilismo, invitano a guardare alle possibilità dell’uomo con vigi­
lanza critica, segnalando innanzitutto i limiti entro cui dev’essere 
compreso e considerando i condizionamenti e i contesti nei quali il 
"senso” stesso si misura. Questo per evitare la pretesa o l’illusione di 
tentazioni "onnipotenti” o “assolute”, sempre avendo presente più 
gli orizzonti della microprogettualità personale che quelli della ma­
croprogettualità, che non ci appartengono se non in misura molto li­
mitata.
Superata questa non secondaria obiezione è possibile ora intro­
durci nella costruzione del senso personale. Esso non si costituisce 
d’un colpo, ma è il risultato di complesse esperienze sperimentate 
fin dagli anni infantili. L’esperienza (o la mancanza) di senso della 
famiglia è decisiva per la costruzione del senso personale. Esso si 
sviluppa attraverso tre aspetti principali:
- un ricco scambio affettivo;
- la capacità di dialogare;
- la disponibilità a comprendere.
Negli ultimi decenni si è verificato un vigoroso rilancio delle te­
matiche affettive in campo pedagogico allo scopo di oltrepassare due 
modelli educativi ugualmente discutibili e che non sembrano più 
soddisfare le esigenze educative del nostro tempo e cioè quello di ti­
po tradizionale a forte impronta autoritaria e quello di tipo scientifi­
co caratterizzato dai principi della programmazione della valutazio­
ne quantitativa (modello invero più di tipo scolastico che familiare). 
Si riconosce oggi, più che in passato (senza tuttavia dimenticare che 
il riconoscimento dell’importanza dell’educazione affettiva risale 
molto indietro nel tempo, fino addirittura a Platone), che le dinami­
214

---

Le famiglie difficili: oltre la patologia
che affettive hanno grande peso nella costruzione dell’identità perso­
nale. Ogni rapporto educativo, e in modo tutto speciale quello che si 
compie in famiglia, mette in gioco una serie di tensioni che per tra­
dursi in forza educativa devono svolgersi nel senso dell’accettazione, 
della vicinanza, dell’empatia, della condivisione e cioè, per dirla mol­
to semplicemente, in un contesto ricco di affettività positiva.
Ma la ricchezza dell’affettività familiare (per essere veramente ta­
le e non trasformarsi, anche con le migliori intenzioni, in forme di 
possesso o di dipendenza affettiva, non di rado complici nel creare si­
tuazioni talora problematiche) è tenuta ad accompagnarsi alla capa­
cità di dialogare. Si sono spese talmente tante parole sul dialogo tra 
genitori e figli che si rischia di fare un discorso ormai scontato e ri­
tuale. Ma credo sia ugualmente utile soffermarvisi un poco per indi­
viduare a quali condizioni si può realizzare il dialogo educativamen­
te costruttivo. Non certo, ad esempio, quando i genitori sono convin­
ti di "dialogare" mentre scaricano sui figli, fin da piccoli, una serie di 
interminabili "prediche” e raccomandazioni (certo ispirate alle mi­
gliori intenzioni) senza tuttavia mai seriamente soffermarsi anche ad 
"ascoltarli” (nel dialogo sono significativi anche i silenzi), interessar­
si dei loro effettivi problemi, a prendere atto che possono esistere 
punti di vista diversi intorno a cui si può ragionare e negoziare.
Specie nell'età adolescenziale è difficile avere un confronto aper­
to con i figli (che sperimentano con i genitori rapporti spesso im­
prontati a conflittualità), ma questo può essere facilitato se, fin dal­
l'età infantile, si sono attivate esperienze di ascolto-confronto, si so­
no concessi ragionevoli margini di autonomia e si sono poste le basi 
per graduali esperienze di responsabilizzazione personale. Il dialo­
go, in altre parole, non è fatto soltanto di parole, ma anche di gesti e 
comportamenti e i figli sono più spesso sensibili a questi che a infini­
te sequele di parole.
È attraverso il dialogo che matura la comprensione dei figli e non 
bisogna stancarci di ascoltarli realmente (e dunque in modo serio e 
convinto), anche se questo talora è difficile o costa fatica. I figli sono 
"nostri”, nel senso che li sentiamo come "parte di noi”, ma non nel 
senso che essi ci “appartengono" come “cosa nostra": Essi sono un 
“altro" e l'ascolto di questo "altro” che è in loro costituisce l’autenti­
co e profondo significato della comprensione. Di essi noi ci facciamo 
carico fino a quando non sono ancora capaci di provvedere a se stes­
si, ma le nostre premure (che alcune bellissime pagine del filosofo 
215

---

Capitolo ottavo
Hans Jonas individuano come uno dei paradigmi più nobili ed eleva­
ti della responsabilità umana) non hanno il diritto condizionare le 
scelte dei figli anche quando si svolgono in direzione diversa da quel­
la da noi auspicata. Frangoise Dolto, la celebre psicoanalista france­
se le cui opere hanno grande fortuna anche in Italia, a chi gli chiede­
va un parere sul figlio, noto cabarettista, rispondeva: «Perché dovrei 
meravigliarmi? I figli non ci appartengono: bisogna che i genitori 
adottino i propri figli, purtroppo molti non lo fanno. Non si ha un fi­
glio come lo si è sognato, si ha un certo tipo di bambino e bisogna la­
sciare che cresca secondo la sua verità: spesso invece facciamo il 
contrario».
Le parole della Dolto non vanno, ovviamente, intese nel lasciare 
che le cose vadano in modo fatalistico, senza alcun tentativo o spe­
ranza di poter modificare le scelte dei figli che spesso sono anche 
dettate da sentimenti improvvisi e non sufficientemente sedimenta­
ti. La disponibilità a comprendere è un fenomeno molto complesso e 
molto personale che si svolge almeno su due versanti: d’un lato, si 
manifesta nella capacità di accettare un figlio anche diverso da quel­
lo che ci eravamo immaginati o che avremmo desiderato (questo è 
un problema, tra l’altro, molto serio per i genitori che scoprono di 
avere un figlio portatore di handicap) e, dall'altro, nella forza di ri­
nunciare, se necessario, al nostro progetto sui figli per accettare il lo­
ro, ma senza che questo minimamente incrini il reciproco rapporto.
Quando nelle famiglie interagiscono le tre dinamiche degli affet­
ti, del dialogo e della comprensione si pongono le premesse della co­
struzione del senso personale e nel medesimo tempo la famiglia 
stessa si organizza secondo un modello progettuale. In particolare, 
sul piano psicologico la dimensione affettiva infonde sentimenti di 
accettazione e di sicurezza, su quello relazionale la capacità di dialo­
go consente di sperimentare l'esperienza del confronto e della reci­
procità, sul piano esistenziale la disponibilità a comprendere docu­
menta la capacità di «uscire dal mio io per accettare l’io dell'altro». 
Messi insieme questi tre aspetti producono una sinergia formativa 
che non si realizza, tuttavia, in modo miracoloso, ma è possibile sol­
tanto in una famiglia in cui, a partire dai genitori, non si vive a caso 
in un’ottica provvisoria, affrontando (per esempio) anche le questio­
ni largamente prevedibili in modo disordinato e talvolta contraddit­
torio, ma con uno stile di vita nel quale sono chiari i diritti e i doveri 
dei singoli membri della famiglia, in cui si definiscono insieme (in­
216

---

Le famiglie difficili: oltre la patologia
nanzitutto tra i genitori, ma anche coinvolgendo i figli quando sono 
già un po’ cresciuti) gli obiettivi e gli scopi della vita in comune, il 
rapporto tra noi e gli altri, tra noi e i grandi eventi che ci circondano.
8.4 
Una famiglia solidale. Una famiglia autocentrata
Quando si parla di solidarietà si pensa in genere alle lodevoli inizia­
tive di quelle persone che, ponendo a disposizione una parte del loro 
tempo libero, consentono alla comunità di fruire di servizi e risorse 
che l’intervento pubblico non è in grado di assicurare oppure di far 
fronte, in casi eccezionali, a situazioni di emergenza. Ma un conto è 
parlare della solidarietà come evento strettamente connesso con un 
impegno di volontariato e un conto è parlare di solidarietà intesa co­
me la disponibilità a fare la propria parte e a contribuire per ciò che 
sta in noi al conseguimento di obiettivi e scopi con i "prossimi” più 
vicini. Nel parlare di solidarietà in famiglia ci muoviamo proprio al­
l'interno di questa seconda accezione e, più precisamente, nel senso 
di promuovere alcune abilità volte allo "stare insieme” e a "percepir­
si come un insieme” che possiamo così identificare:
- esperienze di mutualità e di reciprocità;
- esperienze accomunanti.
Paul Chauchard ha scritto che «l’uomo non è capace di una vera 
libertà, se non nella misura in cui la famiglia gli ha permesso di esse­
re nello stesso tempo autonomo e dipendente, imparando a limitare 
la propria libertà tramite quella degli altri». Il senso della famiglia è 
per l’appunto quello di far cogliere la presenza di una realtà globale 
attraverso l'inclusione e l’interazione di tutti i suoi membri. Questa 
dimensione della socialità umana cresce a partire dall’esperienza 
della mutualità tra genitori e figli. Per mutualità intendiamo quel­
l'insieme scambievole di azioni e di prestazioni che sono alla base 
della vita familiare e che si manifestano nel caratteristico interscam­
bio continuo di aiuti/sostegni e di gratificazioni/soddisfazioni propri 
della vita e dello star bene in famiglia.
Da questo insieme di scambi dipende il senso della fiducia nell’al­
tro, come protezione emancipante (e non possessiva), come rassicu­
razione affettiva e non come esclusivismo possessivo. Gli scambi 
mutualistici sono un aspetto caratteristico, in primo luogo, della 
217

---

Capitolo ottavo
coppia e quanto meglio funzionano tra i partner sulla base di una lo­
gica complementare tanto più efficacemente essi pongono le basi 
perché essi si verifichino anche nelle relazioni con i figli.
Molti ritengono, un po’ superficialmente, che l’esperienza della 
mutualità sia prerogativa soltanto della famiglia con figli già usciti 
dall’età infantile. Tale opinione è tuttavia ampiamente contraddetta 
dalle esperienze possibili con bambini anche molto piccoli quando 
in apparenza si direbbe che sono soltanto i genitori “a dare”. Ma 
questo non è vero in alcun modo. In fondo il primo sorriso e la pri­
ma fatidica e attesa parola pronunciata dall’infante e rivolta ai geni­
tori costituiscono già il presupposto di una, pur embrionale, intesa 
mutualistica. Con il trascorrere degli anni e la crescita dei figli la di­
mensione mutualistica matura e si arricchisce, svolgendosi in forme 
sempre più articolate.
Affinché questa esperienza sia un reale (e non fittizio) scambio 
deve tuttavia muoversi nel contesto della reciprocità. Per chiarire 
questo aspetto integrativo della mutualità porteremo un esempio 
più consueto di quanto non si ritenga. Ci sono dei genitori, ad esem­
pio, che sono convinti di fare il bene dei figli trasformandosi nei loro 
domestici o nei loro facchini, preoccupandosi di far trovare loro 
ogni cosa bell’e pronta, dai cibi ai vestiti, dai soldi per il tempo libero 
alla motoretta e alla prima automobile. L’importante che è che i figli 
siano felici e sereni, senza altre preoccupazioni che quelle della 
scuola e dello svago. Spesso i padri e, soprattutto, le madri che agi­
scono in questo modo hanno lamentato nella loro infanzia e in spe­
cial modo nella loro adolescenza forti restrizioni che li hanno fatti 
soffrire. Per evitare analoghe e spiacevoli esperienze, essi tendono a 
dare tutto con un grande senso di disponibilità molto apprezzabile 
sul piano della generosità personale, ma poco efficace sul piano edu­
cativo. Essi continuano a vedere anche nei figli adolescenti - o addi­
rittura adulti - degli esseri senza difese a cui tutto dare e poco chie­
dere, accontentandosi, di conseguenza, di scambi mutualistici di li­
vello affettivo proprio come accade con i bambini.
Questo modo di comportarsi non tiene conto del principio della 
reciprocità e rischia di formare soltanto dei figli egoisti. Se la mutua­
lità si muove nella logica dello scambio, la reciprocità si struttura in­
torno al principio dell'interdipendenza dei ruoli, nel senso che tutti i 
poli della relazione familiare (padre, madre, figli, eventuali altri 
componenti) sono tenuti a interagire tra loro per contribuire - se­
218

---

Le famiglie diffìcili: oltre la patologia
condo l’età e la responsabilità - al buon andamento della vita in co­
mune. Mentre la mutualità in certe fasi della vita si accontenta di ge­
sti simbolici e affettivi perché non sono ancora oggettivamente pos­
sibili scambi più complessi, la reciprocità attiva scambi operativi e 
concreti e consente di far sperimentare ai figli una serie di esperien­
ze positive come, ad esempio, sentirsi utili, essere capace di rispetta­
re una consegna, compiere con precisione un compito, sopportare la 
noia di una incombenza ripetitiva fino a giungere, nella maturità 
dell’adolescenza, ad assumere impegni via via sempre più complessi.
La capacità di reciprocità costituisce un tassello essenziale nella 
costruzione del solidarismo familiare perché mobilita risorse e po­
stula iniziative di tipo pratico e sollecita, dunque, non soltanto la di­
mensione affettiva del dare/avere, ma anche quella operativa.
L’itinerario del progetto della famiglia solidale trova il suo com­
pletamento nelle esperienze accomunanti. Si tratta in genere di 
quelle esperienze nelle quali l’individuo si trova coinvolto con altre 
persone in modo così forte da riceverne un’impressione particolar­
mente intensa destinata a durare nel tempo e, non di rado, addirittu­
ra per tutta la vita. Le esperienze accomunanti non sono una prero­
gativa della famiglia. Ci sono, per esempio, quelle che si costituisco­
no intorno alla condivisione di gruppo. Scoprire che insieme agli al­
tri si possono compiere imprese importanti sia sul piano biografico 
sia, più ampiamente, in forme di servizio può portare al senso degli 
altri come presenze imprescindibili per la propria persona. Esistono 
altre forme accomunanti come quelle di tipo culturale: la condivisio­
ne di un interesse musicale, letterario, artistico favorisce arricchi­
menti interiori e partecipati con altri in grado di prospettare effettivi 
salti di qualità intellettuale.
Per il compimento della famiglia solidale è necessario che si spe­
rimentino anche motivi accomunanti ad alta densità significante. 
Talvolta accade che siano le stesse circostanze della vita a portare ge­
nitori e figli a condividere una grande gioia o una grande ansia e a 
sentirsi perciò accomunati in una stessa, importante, vicenda. L’in­
tensità di questi momenti è tale che innesca motivi accomunanti du­
raturi. Questi casi, tuttavia, si presentano quasi sempre con caratteri 
di eccezionalità e può accadere che in molte famiglie non si verifi­
chino. Si tratta, allora, di prevedere qualche situazione in grado di 
sperimentare la mutualità e la reciprocità in forme più intense e ric­
che come, ad esempio, farsi carico di qualcuno o condividere qual­
219

---

Capitolo ottavo
che importante problema, assumere insieme una decisione di rilievo 
oppure, più semplicemente, trascorrere una bella vacanza insieme 
in una complicità di rapporti da non dimenticare per molto tempo.
Non vorremmo dare l'impressione che le esperienze accomunan­
ti debbano sempre essere legate a una "grande impresa”. Di per sé 
qualunque evento può essere accomunante a condizione che sia in 
grado di consolidare i rapporti tra le persone fino a renderli partico­
larmente significativi e veramente solidali.
Ci siamo a lungo soffermati sulla maturazione del sentimento di 
solidarietà familiare perché esso assicura alla famiglia una riserva di 
valori in grado di dare solidità alla convivenza e, se del caso, di far 
fronte alle situazioni più impreviste. Ma l’importanza di questa te­
matica va al di là del soddisfacente funzionamento delle dinamiche 
della singola famiglia. La famiglia solidale è in genere aperta verso 
l’esterno, sa comprendere e farsi carico dei problemi degli altri e in­
teragire costruttivamente nella solidarietà collettiva. Si tratta di una 
serie di comportamenti non da poco in una società percorsa da forte 
spinte soggettivistiche e spesso autocentrata sul sé individualistico.
Esistono anche molte famiglie organizzate al loro interno pro­
prio in forma autocentrata. Questo fenomeno si manifesta in due 
modi principali. Ci sono famiglie autocentrate per ragioni e preoc­
cupazioni difensive, in parte anche comprensibili date le difficoltà 
dei tempi in cui viviamo, anche se spesso vissute in modo eccessivo. 
In questo caso la famiglia assume i caratteri dell'ambiente iperpro- 
tettivo e gli scambi relazionali si esauriscono nel circolo familiare 
nel timore del pericolo "esterno”. Si tratta di famiglie che rischiano 
di rinchiudersi in se stesse, che si sforzano di essere autosufficienti, 
che hanno scarsi contatti con la realtà sociale e, dunque, con forte 
tendenza all'isolamento e, in ultima istanza, al pessimismo.
In altri casi la famiglia è autocentrata per altre ragioni, in quanto 
esito non tanto dell'incapacità di aprirsi senza timori esagerati verso 
l’esterno, ma come somma di “sé” autocentrati e cioè segnati da trat­
ti fortemente soggettivistici. Il singolo sembra dimenticare che la re­
lazione con l’altro e il legame gli sono cooriginari, che non si dà 
identità al di fuori di un’appartenenza. In questo contesto perde di 
senso il progetto comune e acquistano sempre più importanza i con­
notati di autoreferenziali tà individualistica. E questo il volto, ha 
scritto Donati, «di quella società narcisistica in cui emerge la "tiran­
nia dell’intimità", con tutte le dinamiche di attrazione e repulsione 
220

---

Le famiglie difficili: oltre la patologia
che essa comporta, con i suoi vantaggi (il raffinamento psicologico) 
e i suoi svantaggi (l’isolamento, il carico emotivo e le patologie co­
municative), nel quadro dell’apparente banalizzazione morale di 
ogni relazione sociale».
In questo tipo di esperienze si manifestano evidenti difficoltà a 
sperimentare legami coesivi al di là dei puri affetti e lo stesso figlio è 
non di rado concepito più come un'occasione di gratificazione che 
come simbolo di un progetto umano sul mondo. Questo modo “de­
bole” di guardare alla famiglia (che la espone più facilmente alle cri­
si) si verifica ogniqualvolta i componenti pensano alla famiglia in 
termini più funzionali alla propria realizzazione che a una risorsa 
da valorizzare o a un’impresa da condividere. L'ipervalutazione della 
dimensione affettiva, la rivendicazione della libertà personale più di 
quella di coppia, il ridimensionamento del ruolo della famiglia come 
luogo di scambi reciproci costituiscono perciò i presupposti intorno 
a cui si sviluppa la famiglia autocentrata.
8.5 
Responsabilizzare la famiglia. Assistere la famiglia
Le nostre riflessioni si sono svolte, fino a questo momento, soprat­
tutto sul versante dei rapporti educativi interpersonali. Ma, per 
quanto importante si possa considerare questo aspetto, non si può 
pensare che le difficoltà e i problemi della famiglia debbano essere 
affrontati e risolti soltanto su questo terreno. C’è anche un’altra di­
mensione che occorre attentamente considerare ed è il rapporto tra 
la famiglia e il reticolo di altre famiglie, soggetti sociali, servizi nel 
quale essa agisce. Non esistono soltanto la responsabilità e la solida­
rietà esercitate all'interno della famiglia, ma queste esperienze così 
specificamente umanizzanti si svolgono anche su un versante socia­
le. È questo un territorio che è stato ampiamente esplorato dagli stu­
diosi di sociologia e politica della famiglia, le cui ricerche e analisi, 
alle quali naturalmente rinviamo, si sono a lungo rivolte a discutere 
la questione se la famiglia è una sfera privata che lo Stato deve rego­
lare il meno possibile o una sfera privata con funzioni sociali che lo 
Stato deve sostenere e regolare. Proprio sulla base delle argomenta­
zioni svolte in questo campo ci proponiamo di sviluppare qualche 
considerazione pedagogica.
È di fronte all’esperienza di tutti che i processi di accelerata mo­
dernizzazione, che hanno rapidamente e profondamente modificato 
221

---

Capitolo ottavo
la società italiana negli ultimi decenni, hanno accentuato la dimen­
sione soggettivistica e individualistica, indebolendo il reticolato soli­
daristico che costituisce, come è noto, la garanzia della tenuta della 
trama sociale. Si sta ormai sperimentando anche da noi un modello 
sociale a forte base comunicativa nel quale vengono esaltati i valori 
del "privato" a scapito di quelli che fanno appello al coinvolgimento, 
alla partecipazione e alla ricerca del bene comune. Questo fenome­
no si è incrociato a sua volta, e in modo tutto speciale nella realtà 
italiana, con una particolare curvatura assistenzialistica assunta dal 
welfare state. Lo sviluppo dei servizi sociali, per lo più dovuto al for­
te intervento pubblico, ha determinato spinte via via più forti, tutta­
via, non verso il pubblico, ma verso il privato, in direzione di un as­
setto e di una organizzazione sempre più nucleare della vita familia­
re. La famiglia - ne accenniamo appena perché il discorso va molto 
al di là di quanto ci proponiamo di esaminare in questa sede - è di­
ventata in tal modo oggetto di servizi molto diversificati e segmenta­
ti sui bisogni dei suoi singoli componenti fino al punto da creare il 
modello della cosiddetta «famiglia assistita».
La sostituzione dell’intervento pubblico alla creatività e alla li­
bertà della partecipazione non ha favorito la riscoperta della di­
mensione pubblica (spesso concepita soltanto come un’opportunità 
pratica per risolvere problemi privati), ma ha per lo più incentivato 
la chiusura privatistica e individualistica della famiglia con una 
conseguente notevole deriva de-responsabilizzante sul piano socia­
le. Si potrebbe quasi affermare che tanto più forte è stato lo spazio 
coperto nella società dai momenti istituzionali, tanto maggiore è 
stata la spinta al ripiegamento all’intemo della famiglia, secondo 
quel processo che qualche anno orsono fu definito come «riflusso 
nel privato».
Questo modello di sviluppo sociale - che certamente ha consenti­
to di soddisfare necessità e bisogni e di vincere molte battaglie con­
tro la marginalità, la povertà, la sofferenza - è attualmente oggetto di 
forti discussioni non solo sul piano politico (se e in che misura, ad 
esempio, debba essere rivisto e riconsiderato il principio stesso dello 
Stato sociale), ma anche sul piano culturale, con rinnovati e impe­
gnativi interrogativi su quale debba essere il ruolo e la funzione dello 
Stato nell’organizzazione della vita associata e, in particolare, sul ti­
po di convivenza (e, dunque, di cittadinanza) in grado di assicurare 
la tenuta sociale dello Stato stesso. È all'interno di questi complessi
222

---

Le famiglie diffìcili: oltre la patologia 
dibattiti che investono il campo economico, sociale, scolastico e così 
via che si registra un importante ripensamento anche sul ruolo e i 
compiti cosiddetti di “cittadinanza" della famiglia allo scopo di fame 
non tanto un “oggetto dei servizi" quanto un "soggetto di iniziative”.
È all'interno di questo contesto che stanno prendendo forza pro­
poste e iniziative orientate in due principali direzioni:
- a riassegnare alla famiglia un ruolo significativo nel sistema so­
ciale;
- a pensare alla famiglia come un soggetto capace di attivare si­
stemi di azioni rivolte a perseguire beni che sono comuni alle fami­
glie in modo da soddisfare specifiche esigenze.
Mentre la prima questione ha caratteri squisitamente politico-so­
ciali e segna un’apprezzabile inversione di tendenza rispetto agli 
orientamenti prevalenti nei decenni trascorsi, quando la famiglia è 
stata a lungo trascurata e dimenticata, la seconda mette in gioco la 
capacità stessa delle famiglie di conquistare spazi funzionali alle lo­
ro esigenze e aspettative. Si tratta, in pratica, di riscoprire e valoriz­
zare la dimensione della responsabilità non soltanto aH’interno delle 
dinamiche della vita familiare, ma nell’individuazione, organizza­
zione e addirittura gestione di attività e servizi per le famiglie stesse 
e la comunità sociale.
Questi possono spaziare da iniziative molto complesse e impe­
gnative come, ad esempio, il funzionamento di scuole destinate pri­
mariamente ai soci di una cooperativa (genitori che hanno "quote” 
di proprietà della scuola e che, via via, le cedono ai genitori suben­
tranti) oppure forme di sostegno per famiglie che devono affrontare 
problemi specifici (la presenza di un handicappato, di un alcolista, 
di un anziano non autosufficiente ecc.) oppure ancora iniziative co­
siddette di auto-aiuto o di aiuto-reciproco come quelle promosse 
dalle organizzazioni familiari che riuniscono i genitori affidatari e 
adottivi. Altri servizi hanno obiettivi più vasti con vaste risonanze 
sociali, come le associazioni che si formano allo scopo di tutelare e 
difendere diritti sociali (malati, handicappati, consumatori ecc.), al­
tre attività hanno invece scopi più circoscritti e limitati a un quartie­
re, a una scuola, alla gestione di uno spazio di tempo libero.
Le forme di autoorganizzazione familiare meritano la massima 
attenzione per due principali ragioni. La prima, di carattere genera-
223

---

Capitolo ottavo
le, è che queste esperienze vanno nel senso di un modello di convi­
venza affidato non soltanto ai meccanismi di tipo procedurale, ma 
animato e sostenuto dalla partecipazione dei cittadini. La seconda è 
che esse rappresentano una significativa occasione per passare dal 
principio assistenzialistico (la famiglia titolare del diritto a usufruire 
di certe prestazioni) al principio responsabilizzante (la famiglia che 
entra in relazioni con altre famiglie e partecipa alla messa a punto di 
un progetto di comune interesse), espressione di una vitalità che an­
ziché appiattirsi sull’attesa della prestazione-servizio, si propone di 
prevenirlo, organizzarlo, adattarlo in funzione di bisogni specifici e 
certi. Quanto più una famiglia riesce a partecipare della ricchezza 
delle relazioni con altre famiglie e a concorrere nella realizzazione 
di un progetto anche di modesta entità, quanto più essa pone alcune 
importanti condizioni per socializzare le proprie eventuali difficoltà, 
scambiare forme di aiuto reciproco, reagire costruttivamente alle in­
certezze e agli imprevisti.
La prospettiva della "cittadinanza societaria” che scaturisce dal 
modello sociale che si affida (anche, non solo) alle relazioni interfa­
miliari e agli apporti delle famiglie alla vivacità del sociale apre, 
dunque, interessanti c feconde prospettive in campo pedagogico, 
promuovendo una concezione e una visione della famiglia aperta al- 
l'estemo e disponibile all'impegno e alla solidarietà intesi non come 
evento eccezionale, ma come disponibilità a fare ciascuno la propria 
parte e a prendere le distanze dalla mentalità assistenzialistica.
Questo genere di discorsi - lo riconosco senza difficoltà - rischia 
di apparire sempre un po' utopico (per alcuni addirittura un po' vi­
sionario) ed esposto agli incerti venti della "buona volontà". Dicia­
mo allora che queste giuste osservazioni invitano al realismo, al sen­
so concreto delle cose, a non lasciarsi andare a sogni spettacolari 
quanto inconcludenti. Ma, individuati i rischi e tenutone conto, oc­
corre anche lealmente ammettere che esistono notevoli possibilità di 
cambiamento nel funzionamento dei servizi che le scelte politiche 
possono incoraggiare oppure frustrare, che l'utenza ha diritto (e do­
vere) di essere coinvolta nella loro gestione, che è nell’interesse di 
tutti migliorare l'efficienza delle prestazioni e della qualità delle of­
ferte (dalla scuola all’assistenza, alla sanità), che ragionare in termi­
ni di responsabilità personale e di crescita della responsabilità socia­
le (anche come vera e propria assunzione di compiti e gestione orga­
nizzativa) è molto più ricco e produttivo che continuare a pensare 
224

---

Le famiglie difficili: oltre la patologia
secondo logiche assistenzialistiche, magari celate (come è accaduto 
negli anni settanta) dietro la retorica della partecipazione.
8.6 
Pensare in modo educativo. Pensare in modo terapeutico
La mentalità corrente ha un singolare e controverso modo di avvici­
narsi alle realtà educative: da una parte esiste una certa (e talora 
aperta) diffidenza verso tutto ciò che potrebbe apparire (anche 
quando non è) un'imposizione e una riduzione della libertà persona­
le e l’educazione è spesso ancora concepita come qualcosa di limi­
tante e di condizionante. Per avere conferma di questo modo di pen­
sare basta richiamare il senso negativo attribuito all’aggettivo "peda­
gogico” nel linguaggio corrente, per lo più associato all’idea di qual­
cosa di dogmatico e di opprimente (dirò in parentesi che questo mo­
do sorpassato di guardare alla pedagogia e al pedagogico non riflette 
in alcun modo gli orientamenti più recenti e denuncia notevole igno­
ranza culturale). Ma nel medesimo tempo si fa poi un gran parlare 
delle "carenze educative” quando ci si trova di fronte a situazioni di 
ragazzi e adolescenti in difficoltà o semplicemente disorientati per 
mancanza di cure familiari, indifferenza della scuola, anonimato so­
ciale, difficoltà a trovare lavoro. In questi casi si ricorre allora a stra­
tegie compensative volte a contenere e risolvere, per quanto e se an­
cora possibile, situazioni e stati personali motivo di sofferenze e di 
disagio personale e sociale.
Questo modo di avvicinarsi all’intervento educativo è molto più 
diffuso di quanto non si creda e spesso le iniziative attuate sul piano 
sociale, in particolare, sono viziate e condizionate da una mentalità 
“terapeutica” e cioè dalla convinzione che l'intervento sulla e per la 
persona sia necessario soltanto quando appaiono forme di disagio 
esistenziale, di incapacità di rapportarsi con la realtà, di devianza 
vera e propria. Si tratta, a mio avviso, di una conseguenza di quel 
particolare modo di pensare l’educazione come processo spontaneo 
e pienamente libero che normalmente non necessita di cure e atten­
zioni particolari. Posto questo modo di concepire l’educazione, l'in­
tervento diretto è confinato soltanto ai casi in cui lo sviluppo sponta­
neo, per varie ragioni, incontra impreviste difficoltà.
Pensare in modo educativo significa privilegiare la dimensione 
della prevenzione e, dunque, condizioni capaci di evitare o ridimen­
sionare l'insorgere dei problemi attraverso interventi graduali cen- 
225

---

Capitolo ottavo
Irati sulle risorse e le capacità dei soggetti stessi. In altre parole, si­
gnifica programmare una serie di servizi e di iniziative per sollecita­
re nelle persone quel potenziale positivo in grado di far fronte alle si­
tuazioni della vita e alla complessità dei rapporti umani e, dunque, 
quando si presentano, anche alle situazioni potenzialmente proble­
matiche. La logica terapeutica, invece, non si preoccupa di preveni­
re, ma limita il suo intervento soltanto "dopo" che il problema, il di­
sagio, la difficoltà sono emersi in tutta la loro forza dirompente e 
non sempre controllabile.
Chiunque, posto di fronte alla scelta se potenziare il modo di pen­
sare educativo oppure quello terapeutico, non dovrebbe aver dubbi 
nello scegliere il primo. Gli interventi sociali sono invece per lo più 
organizzati nella logica terapeutica e non è un caso che le figure più 
“forti” anche per responsabilità e compiti di coordinamento sono 
quasi sempre i medici e gli psicologi che per formazione e pratica 
professionale hanno per lo più a che fare con la patologia che non gli 
educatori, portati, invece, a privilegiare gli interventi sulle cosiddet­
te situazioni "normali”. Da molte parti, e specialmente dagli am­
bienti della cultura pedagogica, si insiste sulla necessità di ripensare 
i servizi proprio nella logica preventiva. Quanto più si lavora sull’e­
ducativo come dimensione e condizione normale, tanto più è proba­
bile che una serie di problemi possano essere risolti prima di dover 
essere affidati all’intervento terapeutico.
Nelle considerazioni che seguono cercheremo di individuare al­
cune opportunità preventive in favore della famiglia che non dovreb­
bero essere lasciate a iniziative private e di semplice volontariato, 
ma fatte rientrare nella programmazione dei servizi posti a disposi­
zione delle famiglie nell’ambito delle attività socio-educativo-assi- 
stenziali. In particolare la nostra proposta è quella di ampliare i ser­
vizi integrandoli e potenziandoli con iniziative di tipo preventivo sul 
modello di quelle più sotto descritte. A tal fine ci serviremo di indica­
zioni e suggestioni approfondite in numerose ricerche e lavori, in 
molti casi già ampiamente sperimentate, senza alcuna pretesa di 
originalità, al solo scopo di prospettare qualche esempio concreto.
8.6.1 La formazione dei genitori
Non è facile esercitare il “mestiere di genitore”, non lo è mai stato e 
non lo è, tanto meno, oggi, in cui certe regole codificate che nel pas­
226

---

Le. famiglie difficili: oltre la patologia
sato servivano a regolare i rapporti familiari sono venute meno e le 
relazioni padri-figli sono spesso precarie, indefinite, governate più 
dal principio di negoziazione che da quello dell'autorità. I genitori 
sono incerti se adottare i principi educativi con i quali essi stessi so­
no cresciuti oppure se affidarsi a nuovi comportanti e atteggiamenti. 
L’idea di sostenere i genitori nei compiti educativi non è recente e ri­
sale addirittura ai primi decenni del secolo: basta pensare alle scuole 
per genitori aperte da Adler a Vienna, alle indicazioni di Watson per 
la “professionalizzazione" del ruolo materno per l’allevamento dei fi­
gli piccoli, al famoso libro di Bertrand Russel sull'educazione dei fi­
gli, fino alle esperienze e alle tecniche messe a punto tra gli anni cin­
quanta e sessanta da Gordon (e recentemente riproposte anche in 
Italia) ispirate alla teoria rogersiana e riguardanti l’arte dell'ascolto, 
la comunicazione empatica, la reciprocità comunicativa.
Numerose e significative esperienze compiute specialmente dagli 
anni settanta in poi hanno aperto la strada a un impegno più forte in 
questo campo, anche se non si è ancora riusciti a organizzare nel no­
stro paese una vera e propria rete di iniziative organiche e abbastan­
za omogeneamente diffuse sul territorio e le esperienze di formazio­
ne dei genitori costituiscono ancora più un’eccezione che la regola. 
È d’altra parte ovvio che non si possono certamente "obbligare” i ge­
nitori alla formazione, ma una più ampia offerta di corsi e iniziative 
qualificate certamente potrebbe ampliare l’area dei genitori coinvol­
ti nei circuiti formativi. Questo settore d'intervento sembra partico­
larmente confacente alle associazioni di genitori per la stretta affi­
nità esistente tra l’attività promozionale in favore dei diritti delle fa­
miglie e l’esigenza che la vita familiare (e in particolare il compito 
genitoriale) sia sorretta con apposite iniziative.
Per quanto riguarda il modello formativo le esperienze fin qui 
compiute suggeriscono che esso si avvalga non soltanto di compe­
tenze specialistiche, ma faccia soprattutto tesoro dello scambio di 
esperienze tra le famiglie stesse, e si costituisca, in ordine agli obiet­
tivi e agli scopi prefissati, intorno a tre nuclei principali:
- promuovere tra i genitori una sensibilità pedagogica nel senso 
di accrescere la consapevolezza circa gli effetti dell’attività educativa 
da parte di entrambi i genitori;
- favorire la discussione dei problemi riguardanti la vita fami­
liare;
227

---

Capitolo ottavo
- individuare le strategie non solo interne ma anche esterne alla 
famiglia per aiutare la crescita dei figli.
8.6.2 La solidarietà tra famiglie
Le iniziative per la formazione dei genitori potrebbero rappresenta­
re la trama per la creazione di una rete di solidarietà tra le famiglie. 
Due, in particolare, gli strumenti per rendere visibile ed efficace que­
sta solidarietà:
- i “punti di ascolto";
- i gruppi di reciproco aiuto.
I "punti di ascolto" familiari sono un servizio curato da famiglie e 
a disposizione delle famiglie che avvertono l’esigenza di consigli, 
aiuti, supporti in ordine alla conoscenza e all'educazione dei figli o 
che desiderano semplicemente confrontarsi con altre famiglie su 
queste tematiche. Numerosi genitori, a mano a mano che i figli cre­
scono, si trovano di fronte a situazioni nuove e impreviste, non san­
no come comportarsi, talvolta non conoscono neppure le tappe della 
crescita dei figli e vivono di pregiudizi o di schemi educativi forte­
mente impregnati della propria biografia. Il "punto d'ascolto", ani­
mato da gruppi di genitori con la possibilità di avvalersi di esperti 
nel caso questo si rendesse necessario, dovrebbe essere un luogo ras­
sicurante e aperto alla condivisione dei piccoli problemi e delle mol­
te difficoltà che i genitori incontrano nel rapporto con i figli, non 
tanto un luogo ove si prescrivono "ricette” educative belle confezio­
nate, quanto un’opportunità di dialogo e di scambi di esperienze.
I “punti di ascolto" (aperti presso scuole, parrocchie, centri socia­
li, sedi dei servizi sociali) dovrebbero essere espressione di gruppi di 
reciproco aiuto e cioè gruppi di famiglie che si riuniscono periodica­
mente allo scopo di "confrontarsi" sulla propria esperienza di cop­
pia, sull'educazione dei figli, su problemi particolari e imprevisti e 
disposte non soltanto a scambiarsi le esperienze, ma ad aiutarsi reci­
procamente nel caso di necessità. Sul piano pratico i casi trattati nel 
"punto di ascolto” andrebbero orientati verso un gruppo e l’intera­
zione attivata tramite il gruppo dovrebbe consentire di chiarire e af­
frontare il problema. Ove questo si presentasse con caratteri di par­
ticolare complessità naturalmente esso dovrebbe essere preso in ca­
228

---

Le famiglie difficili: oltre la patologia
rico da specialisti, senza tuttavia recidere i rapporti stabiliti con il 
gruppo. Esistono già notevoli esperienze in tal senso (per esempio 
quelle realizzate all’intemo dei gruppi familiari adottivi o affidatari) 
e sulla base di quanto fin qui fatto è possibile individuare le caratte­
ristiche principali intorno a cui i gruppi operano:
- i gruppi sono, per l'appunto, di “reciproco aiuto” nel senso che 
si costituiscono e operano nella prospettiva dello scambio e del mu­
tuo aiuto (per il loro buon funzionamento si tende a evitare che ci 
siano famiglie del gruppo che esercitano permanentemente un ruolo 
magisteriale ed altre che invece si collocano in posizione subalterna, 
ma tutte le famiglie, almeno in via di principio, dovrebbero con il 
tempo essere tenute a ricoprire entrambi i ruoli);
- l’attività dei gruppi non è assimilabile e non è da confondere 
con la terapia di gruppo, nel senso che nel gruppo le famiglie si in­
contrano e si sostengono reciprocamente non in un’ottica terapeuti­
ca, ma secondo una logica solidaristica. La partecipazione di even­
tuali esperti alla vita dei "gruppi di reciproco aiuto" non ha infatti 
compiti curativi, ma è piuttosto da considerare nella prospettiva più 
semplice deH’arricchimento delle informazioni e delle conoscenze. 
Più che di terapia, dunque, si potrebbe parlare di “counseling”.
8.6.3 II volontariato familiare
Anche la disponibilità della famiglia a esperienze di volontariato 
può costituire un’occasione in grado di rafforzarla, facendole speri­
mentare la dimensione del servizio a favore degli altri. Si tratta, pur 
in modo e con intensità diverse, di impegni che possono fornire un 
bagaglio di esperienze in grado di consentire e di affrontare con 
maggiore forza e determinazione eventuali situazioni di crisi e diffi­
coltà. Le attività di volontariato familiare possono essere molteplici 
e spaziare in vari campi. Ci sono per esempio genitori che dedicano 
parte del loro tempo ad animare il tempo libero e ad assicurare atti­
vità ricreative. La stragrande maggioranza delle piccole società 
sportive è affidata alla buona volontà di genitori preoccupati di far 
praticare sport ai figli propri e altrui. Altre famiglie si fanno carico 
dell’assistenza agli anziani e ai malati, altre ancora si occupano dei 
bambini in caso di necessità dei genitori. Non mancano quanti, infi­
ne, prestano aiuto a persone in temporaneo stato di bisogno e sono 
229

---

Capitolo ottavo
disponibili a farsi carico dei non sempre facili problemi di famiglie 
immigrate (pratiche presso i competenti uffici, assistenza linguisti­
ca, aiuto scolastico per i figli ecc.). Insomma il volontariato familiare 
copre un ampio spettro di realtà anche molto diverse tra loro.
Siamo abituati a pensare alle attività di volontariato soprattutto 
in una prospettiva sociale e cioè nel senso di riconoscere a esse un si­
gnificato importante in vista degli obiettivi di pubblica utilità che si 
riescono a conseguire grazie all'impegno disinteressato di un gran 
numero di persone. Ma il volontariato ha una significativa ricaduta 
pedagogica anche sul versante della biografia dei singoli individui. 
Non è certo indifferente che una persona o una famiglia sia disposta 
o meno a mettere in comune e al servizio degli altri una parte del suo 
tempo libero. Chi compie questo passo è in grado di consolidare sen­
timenti come la gratuità e l’altruità e, attraverso questi, porsi nella 
condizione di condividere più intensamente tematiche come la giu­
stizia, la tolleranza, la comprensione, la complessità della conviven­
za. I figli stessi sperimentano, a loro volta, come la vita della famiglia 
sappia interagire con gli altri ed esportare le dinamiche solidaristi­
che interfamiliari.
Pensare in modo educativo vuol anche dire promuovere una di­
mensione attenta e capace di valorizzare le risorse del volontariato e 
incoraggiarle non soltanto dal punto di vista sociale e nel senso degli 
apporti di pubblica utilità, ma anche sotto il profilo "pedagogico”, 
nella direzione cioè di sperimentare situazioni in grado di arricchire 
lo spessore umano di chi le compie.
Non abbiamo certo la presunzione di aver affrontato con questi 
pochi e semplici esempi le molteplici prospettive che si aprono in 
campo familiare attraverso l'approccio educativo. Quello che ci pre­
me è affermare (e ribadire) con forza che il consolidamento delle ini­
ziative a favore della famiglia e con il concorso delle famiglie può di­
ventare una strategia preventiva alternativa alla logica terapeutica, 
tra l'altro più incerta sul risultato finale e molto più costosa in termi­
ni economici. Far crescere a livello sociale la sensibilità educativa è 
forse una delle sfide che merita intraprendere per contribuire a ri­
durre il disagio familiare.
2W

---

Le famiglie difficili: oltre la patologia
Riferimenti bibliografici
Aa.Vv., 1995, Le famiglie mutiproblematiche non hanno solo problemi, Fon­
dazione "Emanuela Zancan", Padova.
Bulmer M., 1987, Le basi della Community Care, Erickson, Trento.
Chiosso G. (a cura di), 1994, Nascere figlio. La famiglia italiana verso il Due­
mila, Utet Libreria, Torino.
Contini M.G., 1992, Per una pedagogia delle emozioni, La Nuova Italia, Fi­
renze.
Donati P.P., 1993, La cittadinanza societaria, Laterza, Bari.
-, Rossi G. (a cura di), 1995, Le associazioni familiari in Italia. Cultura, orga­
nizzazione e funzioni sociali, Angeli, Milano.
Emiliani E, Bastianoni P, 1993, Una normale solitudine, NIS, Roma.
Galanti F., 1993, Tutela della famiglia o famiglia sotto tutela?, Unicopli, Mi­
lano.
Galli N., 1991, Educazione familiare e società complessa, La Scuola, Brescia.
Jonas H., 1993, Il principio responsabilità, Einaudi, Torino.
Malagoli Togliatti M., Rocchietta Tofani L., 1987, Famiglie multiproble- 
matiche, NIS, Roma.
Pati L., 1995, La politica familiare nella prospettiva dell’educazione, La Scuo­
la, Brescia.
Pedrocco Biancardi M.T., 1997, La consulenza alla famiglia, Utet Libreria, 
Torino.
Perri C., 1996, Giochi in famiglia. Identità, ruoli e relazioni. Dedalo, Bari.
Postic M., 1983, La relazione educativa, Armando, Roma.
Rossi B., 1992, Intersoggettività e educazione, La Scuola, Brescia.
Scabini E., Donati P., 1992, Famiglie in difficoltà tra rischio e risorse, Vita e 
Pensiero, Milano.
231

