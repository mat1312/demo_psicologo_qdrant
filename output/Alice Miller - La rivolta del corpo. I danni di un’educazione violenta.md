

---

---

DAL CATALOGO 
Felicity de Zulueta 
Dal dolore alla violenza 

---

Alice Miler 
La rivolta del corpo 
I danni di un'educazione 
violenta 
Rqf/àello Cortina Edztore 

---

www.raffaellocortina.it 
Titolo originale 
Die Revolte des Korpers 
© 2004 Suhrkamp Verlag, Frankfurt am Main 
Traduzione 
Maria Gregorio 
Copertina 
Studio CReE 
ISBN 978-88-7078-971-3 
© 2005 Raffaello Cortina Editore 
Milano, via Rossini 4 
Prima edizione: 2005 

---

Indice 
Premessa 
Introduzione. Corpo e morale 
Parte prima 
Dire e celare 
1 . Il timore reverenziale per i genitori 
e le sue tragiche conseguenze (Dostoevskij, Cechov, 
Kafka, Nietzsche) 
2. La lotta per la libertà rappresentata nei drammi
e l'urlo ignorato del proprio corpo (Friedrich van Schiller) 
3 . Tradire i propri ricordi (Virginia Woolf) 
4. L'odio di sé e l'amore inappagato (Arthur Rimbaud)
5. Il bambino imprigionato e la necessità di negare
il dolore (Yukio Mishima) 
6. Soffocato dall'amore materno (Marce! Proust)
7 . Il grande maestro della scissione emotiva (James Joyce) 
Conclusione 
Parte seconda 
La morale tradizionale nelle terapie e il sapere del corpo 
Introduzione 
1 . Maltrattare i bambini è naturale 
5 
9 
11 
27 
31 
35 
37 
41 
43 
49 
51 
55 
61 

---

INDICE 
2. Nella giostra dei sentimenti 
3 . Il corpo, custode della verità 
4. Posso dirlo?
5. Meglio uccidere che aver sentore della verità 
6. La droga, inganno del corpo
7. Siamo autorizzati a vedere
Parte terza 
Anoressia. Il desiderio di comunicazione autentica 
Introduzione 
Il diario immaginario di Anita Fink 
Postfazione 
Bibliografia essenziale 
6 
67 
79 
83 
89 
93 
99 
113 
117 
133 
137 

---

Le emozioni non sono un lusso, bensì un aiuto complesso nella 
lotta per l'esistenza.. ANTONIO R. DAMASIO 

---

---

Premessa 
Tema principale di tutti i miei libri è la negazione del dolore che abbiamo 
patito durante l'infanzia. Ciascun libro tratta di un determinato aspetto 
di questo fenomeno e ne mette in luce uno specifico ambito più precisa­
mente di altri. Per esempio, in due libri, La persecuzione del bambino e Il 
bambino inascoltato, ho ricostruito le motivazioni e le conseguenze di ta­
le negazione. In seguito, ho dimostrato quali esiti essa comporti nella vita 
degli individui adulti e della società, per quanto riguarda arte e filosofia 
(La chiave accantonata) e nell'ambito della politica e della psichiatria (La 
fiducia tradita). Naturalmente, essendo impossibile distinguere netta­
mente i singoli aspetti della questione, non ho potuto evitare sovrapposi­
zioni e ripetizioni. Tuttavia il lettore accorto riconoscerà facilmente che 
ne parlo in contesti diversi e, pertanto, da punti di vista diversi. 
Il modo in cui uso determinati concetti è comunque indipendente dal 
contesto. Per esempio, la parola "inconscio" è da me usata esclusivamente 
per definire contenuti rimossi, negati o scissi (ricordi, emozioni, bisogni). 
L'inconscio di ogni essere umano coincide, a mio giudizio, con la sua sto­
ria, che è interamente depositata all'interno del corpo ma rimane accessi­
bile alla coscienza soltanto per piccoli frammenti. Analogamente, non uso 
mai la parola "verità" in senso metafisico, bensì nel significato soggettivo, 
sempre riferito alla vita concreta della singola persona. Spesso parlo della 
"sua" verità, della storia dell'individuo che ho preso in considerazione, di 
cui osservo i segnali e le testimonianze quali si manifestano nelle sue emo­
zioni (vedi per esempio alle pagine 34, 108-109). Definisco "emozione" la 
reazione corporea - non sempre consapevole ma spesso di vitale impor­
tanza - a processi esterni o interiori: per esempio, la paura del temporale, 
la rabbia nello scoprire che si è stati ingannati, la gioia che si prova nel ri­
cevere un dono desiderato. La parola "sentimento" esprime, invece, una 
9 

---

PREMESSA 
percezione in genere consapevole dell'emozione (vedi alle pagine 24, 81-
82, 113 sgg.). La cecità emotiva è pertanto un lusso pagato a caro prezzo e 
per lo più (auto)distruttivo (vedi Miller, 2001). 
In questo libro mi occuperò delle conseguenze che ha per il corpo la 
negazione delle nostre emozioni autentiche e profonde; negazione che ci 
viene richiesta anche dalla morale e dalla religione. Basandomi sulle 
esperienze tratte dalla psicoterapia - la mia e quella di molte altre perso­
ne - sono giunta a concludere che gli individui che durante l'infanzia so­
no stati maltrattati possono sforzarsi di obbedire al quarto comandamen­
to soltanto facendo ricorso a una massiccia rimozione e scissione delle lo­
ro vere emozioni. Non possono onorare e amare i genitori perché ne han­
no, inconsapevolmente, paura. Anche se lo desiderano, non sono in gra­
do di costruire con loro un rapporto disteso, basato sulla fiducia. 
Il più delle volte constatiamo la presenza di un legame patogeno, im­
pregnato di paura e senso del dovere, che è quasi impossibile definire 
amore autentico: si tratta di una parvenza, una maschera. Per di più, co­
loro che da bambini hanno subìto maltrattamenti sperano sovente per 
tutta la vita di ricevere finalmente l'amore che non hanno mai conosciu­
to. Tale aspettativa rafforza proprio il legame con i genitori, quello stesso 
legame che la religione chiama "amore" e loda quale virtù; il che peraltro 
awiene anche nella maggior parte delle terapie, in quanto sono governa­
te dalla morale tradizionale. Ed è sempre il corpo che paga il prezzo di 
questa morale. 
La persona che crede di provare il sentimento che deve provare e si 
sforza perennemente di non provare quello che ritiene le sia proibito pro­
vare, si ammala, a meno che non faccia pagare il prezzo della sua negazio­
ne ai figli, usandoli come superficie su cui proiettare le proprie emozioni 
inconfessate. Credo di aver incontrato qui una "legge" psicobiologica che 
le istanze religiose e morali hanno occultato per lunghissimo tempo. 
Nella prima parte di questo libro metto in luce tale "legge" valendomi 
della biografia di personaggi famosi. Le due parti successive indicano al­
cune possibilità di comunicazione autentica che aiutano a spezzare il cir­
colo vizioso dell'autoinganno e consentono di liberarsi dei sintomi. 
10 

---

Introduzione 
Corpo e morale 
Non di rado il corpo reagisce ammalandosi quando le sue funzioni vitali 
sono costantemente denegate. Tra esse, vi è anche la fedeltà alla nostra 
vera storia. Pertanto tratterò in questo libro soprattutto del conflitto fra 
ciò che proviamo e conosciamo, perché il nostro corpo lo ha registrato, e 
ciò che vorremmo provare per adeguarci alle norme che abbiamo interio­
rizzato fin da piccoli. Ho constatato, fra l'altro, che spesso anche una ben 
precisa norma universalmente riconosciuta, ossia il quarto comanda­
mento, ci impedisce di accettare i nostri veri sentimenti e che il corpo pa­
ga quel compromesso con la malattia. Nel libro porterò molti esempi a 
supporto di questa tesi, non già raccontando intere biografie bensì con­
centrandomi in particolare sulla questione del rapporto con i genitori 
che a suo tempo hanno maltrattato il bambino. 
L'esperienza mi ha insegnato che il mio stesso corpo è la fonte di tut­
te le informazioni vitali che mi hanno aperto la via a una maggiore auto­
nomia e autoconsapevolezza. Sono riuscita a liberarmi sempre più del 
mio passato soltanto quando ho potuto vivere liberamente e percepire 
le emozioni che tanto a lungo erano rimaste prigioniere nel corpo. I sen­
timenti autentici non si lasciano estorcere: esistono e hanno sempre una 
precisa ragion d'essere, ancorché non sempre evidente. Non posso co­
stringermi ad amare o quanto meno a onorare i miei genitori se il corpo 
me lo impedisce per ragioni a lui ben note. Ma se nonostante ciò voglio 
obbedire al quarto comandamento, allora entro in una fortissima ten­
sione, come sempre avviene quando pretendo da me l'impossibile. Ed è 
una tensione che non mi ha quasi mai abbandonato. Ho compiuto ogni 
sforzo per illudermi di provare buoni sentimenti e ignorare quelli nega­
tivi pur di essere in riga con la morale e con il sistema di valori da me ac­
cettato. Vale a dire, per essere amata come figlia. Ma i conti non torna­
vano e alla fine ho dovuto ammettere che non ero in grado di costrin-
1 1 

---

l'fRODLZIO!\E 
germi a provare un sentimento d'amore che non esisteva. Viceversa, ho 
potuto vedere che quel sentimento nasce spontaneamente, per esempio 
nei confronti dei miei figli e degli amici, a patto che io non me lo impon­
ga e non mi sforzi di seguire i dettami della morale. Nasce soltanto 
quando mi sento libera e disponibile a provare ogni sorta di sentimenti, 
anche quelli negativi. 
Nel momento in cui ho riconosciuto di non essere in grado di manipo­
lare i miei sentimenti, di non essere capace di fingere con me stessa e con 
gli altri, né di volerlo fare, mi sono sentita libera e leggera. Soltanto allora 
mi sono resa conto del fatto che moltissime persone arrivano quasi all'au­
todistruzione nel tentativo, che è stato anche il mio, di obbedire al quarto 
comandamento senza capire quale prezzo facessero pagare al loro corpo 
o ai loro figli. Fintanto che i figli consentono all'uso che di loro viene fat­
to, è possibile vivere fino a cent'anni senza riconoscere la propria verità e 
senza che l'autoinganno sfoci nella malattia. 
La madre costretta a riconoscersi incapace, nonostante ogni sforzo, di 
amare il suo bambino a causa della carenza affettiva vissuta nella propria 
infanzia, deve fare i conti con il rimprovero di essere "immorale" se vuole 
articolare quella sua verità. Tuttavia, a mio parere, il fatto stesso di rico­
noscere i propri veri sentimenti, indipendentemente da ciò che preten­
derebbe la morale, la metterà in grado di sostenere se stessa e il bambino, 
spezzando la catena dell'autoinganno. 
Il bambino che viene al mondo ha bisogno di ricevere dai genitori 
amore, ovvero dedizione, attenzione, protezione, gentilezza, cura e di­
sponibilità a comunicare. Il corpo, forte di questi doni, ne terrà vivo il ri­
cordo positivo e consentirà all'individuo divenuto adulto di elargire lo 
stesso amore ai propri figli. In mancanza di ciò, invece, il bambino di un 
tempo conserva dentro di sé per sempre vivo il desiderio inappagato di 
quei primi bisogni vitali. Desiderio che nella vita futura proietterà su al­
tre persone. Detto altrimenti, il bambino che ha ricevuto poco amore, 
che si è sentito negato ed è stato maltrattato con il pretesto dell' educazio­
ne, in età adulta dipenderà tanto più dai genitori o dai loro sostituti, dai 
quali si aspetta tutto ciò che i genitori gli hanno sottratto nel momento 
decisivo. Tale è la normale reazione del corpo, poiché esso sa che cosa gli 
manca, non potendo dimenticare le privazioni subite: si è creato un vuo­
to che aspetta di essere colmato. 
Vero è che più gli anni passano e più diventa difficile ricevere da altri 
l'amore che un tempo i genitori ci hanno negato. Eppure, le aspettative 
non si acquietano con il passare del tempo; al contrario. Semplicemente 
si spostano, soprattutto sui propri figli e nipoti, a meno che non prendia-
12 

---

l'fRODl ·zIO!\E 
mo coscienza di questo meccanismo e, superando ogni rimozione e nega­
zione, ci sforziamo di riconoscere il più lucidamente possibile la realtà 
della nostra infanzia. In tal modo creiamo al nostro interno la persona ca­
pace di appagare i nostri bisogni, quelli stessi che chiedono di essere sod­
disfatti da quando siamo nati, se non addirittura da prima. Così, saremo 
finalmente in grado di offrire a noi stessi la considerazione, il rispetto, la 
comprensione delle nostre emozioni, l'indispensabile protezione e l' a­
more incondizionato che i genitori ci hanno negato. 
Affinché ciò possa accadere abbiamo bisogno di fare esperienza del-
1' amore per il bambino che siamo stati, altrimenti non sapremo mai in 
che cosa esso consista. Se vogliamo apprenderlo attraverso una terapia, 
dobbiamo incontrare persone che ci accettino per quelli che siamo, che 
ci offrano protezione, rispetto, simpatia e ci accompagnino aiutandoci a 
capire in che modo siamo diventati quelli che siamo. Questa esperienza 
fondamentale è ineludibile se vogliamo assumere su di noi il ruolo geni­
toriale nei confronti del bambino che è stato maltrattato. L'educatore, 
in quanto persegue con noi un progetto, non può trasmetterci quell'e­
sperienza, e tanto meno lo può uno psicoanalista, al quale è stato inse­
gnato che di fronte ai traumi infantili bisogna rimanere neutrali e che i 
racconti dei pazienti in analisi devono essere interpretati come fantasie. 
È invece necessario proprio il contrario, ossia incontrare una persona 
che ci accompagni con atteggiamento di parte, che sappia condividere 
con noi spavento e rabbia via via che le nostre emozioni rivelano a lui e 
a noi, passo dopo passo, tutto ciò che il bambino ha sofferto e ha dovu­
to attraversare, in solitudine, quand'era costretto a lottare anima e cor­
po per la propria vita, una vita che per lunghi anni è stata perennemen­
te a rischio. Questa persona, che io definisco "Testimone consapevole"," 
ci è necessaria per sostenere da quel momento in poi il bambino che è 
in noi e dunque per capirne la lingua del corpo e far fronte ai suoi biso­
gni anziché ignorarli, come sempre era awenuto e come avevano tatto i 
suoi genitori un tempo. 
Descrivo qualcosa di assolutamente reale. È infatti possibile trovare la 
propria verità in compagnia di una persona buona e di parte, non neutra­
le. In un processo di questo tipo è possibile liberarsi dei sintomi e della 
depressione, riconquistando il piacere di vivere; è possibile uscire da uno 
stato di sfinimento e acquistare nuova energia in quanto non dobbiamo 
più spenderne per rimuovere la nostra verità. La spossatezza che caratte-
'' Per i concetti di "Testimone consapevole" e di "Pedagogia nera" (cui si fa riferimento poco più 
avanti) rimandiamo alla Premessa del volume di Alice Miller Il risveglio di Eva, pubblicato da Raf­
faello Cortina nel 2002. [NdT] 
1 3 

---

l'JTRODl-ZlO!\E 
rizza la depressione compare infatti ogni volta che reprimiamo le nostre 
emozioni forti, ogni volta che trascuriamo i ricordi del corpo e ci rifiutia­
mo di prenderli in considerazione. 
Per quale motivo sono così rari questi sviluppi positivi? Perché la 
maggior parte delle persone, specialisti compresi, preferiscono affidarsi 
al potere dei farmaci e non alla guida del corpo? Il corpo sa esattamente 
che cosa ci manca, conosce ciò di cui abbiamo bisogno, quello che ab­
biamo sopportato a fatica o a cui abbiamo reagito in modo allergico. Ep­
pure, molti preferiscono cercare aiuto nei farmaci, nelle droghe o nell'al­
col, precludendosi ancora di più la via che porta alla verità. Per quale 
motivo? Forse perché conoscere la verità è doloroso? Sicuramente lo è, 
ma si tratta di un dolore temporaneo; che per di più affrontiamo in buo­
na compagnia. Credo pertanto che il problema sia piuttosto la difficoltà 
di trovare chi ci assicuri quella buona compagnia, poiché quasi tutti i 
rappresentanti delle professioni che offrono sostegno sembrano trovare 
nella morale corrente un forte ostacolo ad assistere il bambino che è sta­
to maltrattato e a riconoscere le conseguenze delle ferite che gli sono sta­
te inferte. Tutti costoro sono sottomessi al potere del quarto comanda­
mento, che prescrive di onorare il padre e la madre affinché si goda di 
"prosperità e lunga vita". 
È evidente che un simile comandamento impedisce la guarigione 
delle ferite ricevute da piccoli, e non sorprende che sia mancata una ri­
flessione pubblica su questo fatto. La portata e il potere del quarto co­
mandamento sono incommensurabili, poiché esso trae alimento dal le­
game naturale che si instaura fra il bambino e i genitori. Tanto è vero 
che nemmeno i massimi filosofi e scrittori si sono mai arrischiati ad at­
taccarlo. A dispetto della feroce critica da lui portata alla morale cristia­
na, Nietzsche ha risparmiato la propria famiglia, poiché ogni adulto che 
da piccolo abbia subìto angherie continua a temere la punizione dei ge­
nitori nel caso in cui volesse ribellarsi al loro comportamento. Quel ti­
more, tuttavia, rimane vivo solo finché gli è sconosciuto: dopo che egli 
lo ha rivissuto in modo consapevole, a poco a poco si dissolve con il 
passare del tempo. 
La morale espressa dal quarto comandamento, insieme con le aspetta­
tive del bambino di un tempo, fa sì che la grande maggioranza dei consu­
lenti ripropongano a quanti cercano aiuto le medesime regole pedagogi­
che con cui loro stessi sono stati allevati. Molti operatori sono legati a filo 
doppio alle aspettative che hanno avuto nei confronti dei propri genitori, 
chiamano questo sentimento "amore" e cercano di proporlo anche ad al­
tri come soluzione. Predicano il perdono quale strumento di guarigione e 
14 

---

Il\TRODl TZIO>IE 
sembrano ignorare che quello strumento è una trappola della quale essi 
stessi sono ancora prigionieri. Non si è mai verificato un solo caso in cui il 
perdono abbia prodotto guarigione (Miller, 1990). 
È significativo il fatto che da migliaia di anni noi viviamo obbedendo a 
un comandamento, finora quasi mai contestato da alcuno, per il semplice 
motivo che esso sostiene il dato fisiologico dell'attaccamento del bambi­
no maltrattato ai genitori. Ci comportiamo, dunque, come se fossimo 
tutti ancora bambini ai quali non è consentito di mettere in questione ciò 
che i genitori comandano di fare. Viceversa, in quanto adulti consapevoli 
noi possiamo arrogarci il diritto di formulare alcuni interrogativi pur sa­
pendo che un tempo essi avrebbero sconvolto i nostri genitori. 
Lo stesso Mosè, che impose al popolo i suoi dieci comandamenti nel 
nome di Dio, era stato un bambino rifiutato (per necessità, certo, ma lo 
era stato). E, come la maggior parte di quei bambini, egli sperava un gior­
no di conquistare l'amore dei genitori producendosi al suo meglio nella 
comprensione e nella deferenza. Padre e madre lo avevano abbandonato 
per metterlo al riparo da una persecuzione, ma il neonato nella sua cesta 
non poteva capirlo. Adulto, avrebbe forse detto: i genitori mi hanno ab­
bandonato per proteggermi, e per questo non posso voler loro male; de­
vo, anzi, essere loro grato poiché mi hanno salvato la vita. Ma i sentimen­
ti del bambino saranno stati di ben altro tenore. Si sarà domandato: per­
ché i genitori mi hanno rifiutato? Perché mi espongono al rischio di an­
negare? Forse non mi amano? La disperazione e il timore della morte, i 
veri sentimenti che il bambino ha racchiuso nel corpo, hanno continuato 
ad albergare dentro di lui guidandogli la mano anche nel momento in cui 
egli offre il decalogo in dono al suo popolo. Da un punto di vista superfi­
ciale, il quarto comandamento può essere considerato una sorta di assi­
curazione sulla vita degli anziani: ma, se un tempo essa era necessaria in 
quella forma, oggi non lo è più. Eppure, a un'analisi più rawicinata quel 
comandamento contiene una minaccia, se non addirittura un ricatto, che 
a tutt'oggi mantiene la sua efficacia: se vuoi vivere a lungo, devi onorare i 
genitori anche se non lo meritano, altrimenti morirai anzitempo. 
La maggior parte delle persone si attengono a quel comandamento, 
sebbene sia disorientante e incuta paura. Sono pertanto convinta che sia 
giunto il tempo di prendere sul serio le ferite del bambino e le loro conse­
guenze, liberandoci di quel comando. Non per questo faremo pagare ai 
nostri anziani genitori le atrocità da loro commesse, infierendo su di loro 
con pari crudeltà: dobbiamo semplicemente vedere come essi sono stati 
nella realtà e come si sono comportati con noi quando eravamo piccoli. 
Così facendo, libereremo i nostri figli e noi stessi da quel modello. Dob-
1 5 

---

lNTRODl IZ!O'iE 
biamo separarci dai genitori che abbiamo interiorizzato e che perpetuano 
il loro gioco distruttivo dentro di noi. Soltanto in questo modo possiamo 
affermare la nostra vita e imparare a rispettare noi stessi. Non possiamo 
di certo impararlo da Mosè che, imponendo il quarto comandamento, 
non ha tenuto fede ai messaggi del suo corpo, né poteva fare altrimenti 
non essendone consapevole. Ma proprio per questo il quarto comanda­
mento non deve esercitare più alcun imperio su di noi. 
In tutti i miei libri ho cercato di mostrare, in modi diversi e in contesti 
diversi, come l'esperienza della Pedagogia nera subita nell'infanzia soffo­
chi più tardi la nostra vitalità e pregiudichi sensibilmente o, addirittura, 
spenga del tutto il sentimento di chi siamo realmente, di ciò che provia­
mo e di ciò che avvertiamo quale nostro bisogno. La Pedagogia nera pro­
duce individui addomesticati che si affidano solo alla propria maschera, 
poiché da bambini sono vissuti nel perenne timore di essere puniti. "Ti 
educo a tuo esclusivo beneficio", recitava il sommo principio, "e se ti pic­
chio o ti tormento con le parole, lo faccio solo per il tuo bene." 
In un romanzo divenuto famoso, Essere senza destino ( 1975), lo scrit­
tore ungherese Imre Kertész, insignito del premio Nobel, racconta del 
suo arrivo nel campo di concentramento di Auschwitz e descrive con 
molta precisione come il quindicenne che egli era si sforzasse di interpre­
tare in senso positivo, a proprio favore, le cose più assurde e feroci in cui 
si imbatteva ogni nuovo arrivato. Altrimenti, sarebbe caduto preda del­
l'angoscia di morte. 
Probabilmente ciascun bambino maltrattato deve adottare lo stesso 
comportamento se vuole sopravvivere. Deve interpretare diversamente 
le proprie percezioni e sforzarsi di individuare un gesto di benevolenza là 
dove qualsiasi osservatore esterno vedrebbe soltanto un crimine palese. 
Il bambino non ha scelta: se non ha presso di sé alcun Testimone soccor­
revole ed è in completa balìa dei suoi persecutori, è costretto a rimuove­
re. Divenuto adulto, se avrà la fortuna di incontrare un Testimone consa­
pevole, potrà finalmente scegliere. Potrà ammettere la verità senza più 
sentirsi costretto a compatire o comprendere l'autore dei maltrattamenti, 
a voler provare nei suoi confronti i propri sentimenti scissi, mai vissuti. 
Sarà in grado di condannare senza ambiguità gli atti che ha dovuto subi­
re. Questo passo rappresenta uno sgravio enorme per il corpo, che non 
dovrà più ricordare alla parte adulta la minaccia di quella tragica vicenda 
infantile poiché, non appena l'adulto vorrà conoscere l'intera verità, si 
sentirà compreso, rispettato e protetto. 
Definisco maltrattamento la violenza racchiusa in certa "educazione", 
non soltanto perché al bambino viene negato il diritto alla dignità e al ri-
16 

---

l'fHODl ·zIOJ\E 
spetto dovuti a ogni essere umano, ma anche perché ciò dà luogo a una 
sorta di regime totalitario, all'interno del quale gli diventa impossibile 
percepire e tanto più proteggersi dalle umiliazioni, dagli atti degradanti e 
di spregio di cui è vittima. In età adulta, quel bambino farà suo il medesi­
mo modello educativo praticandolo con i propri partner e con i figli, sul 
posto di lavoro e in politica, ovunque la sua paura di bambino reso insi­
curo incontra un rifiuto che poggia su una posizione di forza. Qui sono 
da ricercare le origine dei dittatori e di tutti coloro che disprezzano gli es­
seri umani: non avendo ricevuto rispetto da bambini, costoro cercano di 
ottenerlo con la forza, valendosi di un potere gigantesco. 
Proprio nell'ambito della politica è facile constatare come la fame di 
potere e di riconoscimento non abbia mai fine, non trovi mai soddisfa­
zione. Più queste persone accumulano potere e più la coazione a ripetere 
le spinge a comportarsi in modo da ripristinare l'antica impotenza dalla 
quale volevano fuggire. Gli esempi non mancano: Hitler nel bunker, Sta­
lin e la sua paura paranoide, Mao vecchio e rifiutato dal suo stesso popo­
lo, Napoleone mandato in esilio, Milosevié in prigione e, infine, il vanito­
so, vanaglorioso Saddam Hussein nel suo rifugio sotterraneo. Che cosa 
ha spinto questi uomini a fare un uso così perverso del potere conquista­
to da capovolgerlo in assoluta impotenza? Secondo il mio pensiero, a 
spingerli in quella direzione è stato il loro corpo, che conosceva perfetta­
mente lo stato di impotenza vissuto da bambini poiché lo aveva "deposi­
tato" nelle proprie cellule e voleva indurli a prendere atto di quel sapere. 
Ma la realtà vissuta nell'infanzia incuteva a tutti loro un tale terrore da 
muoverli a distruggere popoli interi, a uccidere milioni e milioni di per­
sone pur di non percepire la verità che era in loro. 
In questo libro non mi occuperò oltre delle motivazioni dei dittatori, 
sebbene trovi sempre illuminante studiarne la biografia. Qui, voglio 
concentrarmi su persone che, pure, sono state educate secondo i princi­
pi della Pedagogia nera, ma che non hanno avvertito il bisogno di con­
quistare un potere smisurato. Al contrario di chi ha scelto il dominio 
esercitato con la violenza, costoro hanno indirizzato i sentimenti di rab­
bia e ribellione, repressi dall'educazione, non già contro altri bensì vol­
gendoli in comportamenti autodistruttivi. Si sono ammalati, hanno sof­
ferto di molti sintomi diversi, spesso sono morti in giovane età. I più do­
tati tra loro sono divenuti scrittori o artisti e sono effettivamente riusciti 
a mostrare la verità nelle opere d'arte e di letteratura, ma sempre scin­
dendole dalla propria vita, e pagando con la malattia il prezzo di quella 
scissione. Nella prima parte del libro porterò alcuni esempi di queste 
tragiche biografie. 
1 7 

---

l:\TRODl ·zIO:\I·: 
Un gruppo di ricerca, a San Diego, ha svolto un'indagine tra 17.000 
persone d'età media intorno ai cinquantasette anni domandando loro 
che infanzia avessero avuto e di quali malattie avessero sofferto nella vita. 
Il numero delle malattie gravi, si è così dimostrato, è di gran lunga supe­
riore negli individui che hanno subìto maltrattamenti da piccoli a con­
fronto di coloro che non ne hanno ricevuti e non sono stati educati in 
modo violento. Questi ultimi non denunciavano malattie rilevanti. Il bre­
ve articolo si intitola "Come trasformare l'oro in piombo" e l'autore, che 
me lo ha mandato, commenta: i risultati sono univoci, eloquenti, eppure 
rimangono nascosti, occultati. 
Per quale motivo? Per il fatto che non possono essere pubblicati senza 
muovere accuse ai genitori, cosa che nella nostra società - oggi più che 
mai - continua a essere proibito. Gli specialisti sostengono con sempre 
maggior forza che le sofferenze psichiche degli adulti sono riconducibili 
a ereditarietà genetiche e non alle offese concrete ricevute nell'infanzia 
da genitori incapaci. Anche le illuminanti ricerche condotte negli anni 
Settanta sull'infanzia degli schizofrenici sono rimaste precluse al vasto 
pubblico di coloro che non leggono le riviste specializzate. La fede cieca 
nella genetica, che trova appoggio nel fondamentalismo, continua a cele­
brare i suoi trionfi. 
Si occupa di questo aspetto Oliver James, psicologo clinico molto sti­
mato in Gran Bretagna, nel suo libro Ti hanno P**'lo (2002). L'impressio­
ne che si ricava da questo studio è tutto sommato discordante, poiché 
l'autore sembra quasi ritrarsi spaventato di fronte ai risultati cui è perve­
nuto e addirittura mette espressamente in guardia dall'attribuire ai geni­
tori la colpa delle sofferenze di cui sono vittime i bambini. Per altro ver­
so, egli dimostra inequivocabilmente, sulla base dei risultati di ricerche e 
studi numerosi, che i fattori genetici hanno un ruolo affatto modesto nel­
l'insorgere di malattie psichiche. 
Anche in molte terapie odierne si evita accuratamente il tema "infan­
zia" (Miller, 2001). Dapprima i pazienti vengono incoraggiati a dare libe­
ro sfogo alle proprie emozioni ma, contemporaneamente al risvegliarsi 
delle emozioni, affiorano in genere anche i ricordi rimossi dell'infanzia: 
ricordi di maltrattamenti, di sfruttamento, di umiliazioni e offese subite 
nei primi anni di vita, ai quali spesso i terapeuti non riescono a far fronte. 
Chi infatti non ha percorso quella strada in prima persona, non riesce a 
venirne a capo, e sono molto rari i terapeuti che lo hanno fatto. La mag­
gior parte di loro ripropone pertanto ai pazienti quella stessa Pedagogia 
nera, ovvero la morale che ha dato origine alla malattia. 
Il corpo non capisce questa morale, non sa che farsene del quarto co-
18 

---

lr\TRQDl;z10>1E 
mandamento né si lascia ingannare dalle parole, come invece accade al­
l'intelletto. Il corpo è il custode della nostra verità poiché porta dentro di 
sé l'esperienza di tutta la nostra vita e fa in modo che ci sia possibile vive­
re con la verità del nostro organismo. Con l'aiuto dei sintomi, ci costringe 
ad ammettere tale verità anche a livello cognitivo, per consentirci di co­
municare con il bambino che è vivo in noi e che in anni lontani è stato di­
sprezzato e umiliato. 
Fin dai miei primi mesi di vita ho conosciuto sulla mia persona che co­
sa significhi essere costretti all'ubbidienza con la minaccia del castigo. Na­
turalmente, per interi decenni non ne ho avuto la minima cognizione. Mia 
madre mi ha sempre raccontato che da piccola ero talmente brava da non 
procurarle mai il minimo fastidio e, questo, lo attribuiva lei stessa all'edu­
cazione che mi aveva costantemente impartito fin da lattante, quand'ero 
in sua completa balìa. Per tale motivo, a lungo non ho avuto ricordi del­
l'infanzia, e soltanto durante la mia ultima terapia alcune intense emozio­
ni me li hanno restituiti. Naturalmente, i ricordi che venivano alla luce 
erano collegati con altre persone, ma poco per volta mi era sempre più fa­
cile ritrovarne l'origine, integrarli quali sentimenti intelligibili e ricostrui­
re in tal modo la storia dei miei primi anni di vita. Mi sono, così, liberata 
delle antiche paure di cui fino ad allora non mi ero mai data ragione e, 
grazie all'empatia di chi mi ha accompagnato in quel percorso, le antiche 
ferite si sono rimarginate. 
Le paure riguardavano, in primo luogo, il mio bisogno di comunica­
zione; bisogno che non ha mai trovato risposta in mia madre e che, anzi, 
veniva castigato in quanto malacreanza, secondo i severi principi del suo 
sistema educativo. La ricerca di contatto e di scambio si esprimeva dap­
prima nel pianto, poi in forma di domande o nel tentativo di comunicare 
sentimenti e pensieri. Ma il pianto mi procurava soltanto scappellotti, 
mentre le domande ricevevano risposte infarcite di menzogne. Quanto 
all'espressione di sentimenti e pensieri, mi era proibita, sotto la costante 
minaccia del silenzio in cui mia madre sapeva ritrarsi per giorni interi. Ri­
fiutava la mia vera esistenza e dunque dovevo debitamente nasconderle i 
miei autentici sentimenti. 
Mia madre era capace di sfoghi violenti, ma era del tutto incapace di 
riflettere e di interrogare le proprie emozioni. Fin da piccola era sem­
pre stata frustrata e insoddisfatta, e di conseguenza mi ha costantemen­
te incolpata di qualcosa. Quando mi ribellavo a tanta ingiustizia e in ca­
si estremi cercavo di dimostrarle la mia innocenza, si sentiva aggredita e 
mi puniva in modi spesso draconiani. Scambiava le emozioni con i dati 
19 

---

l'\TRODl 'ZIO'.\E 
di fatto. Quando si sentiva aggredita dalle mie spiegazioni, era convinta 
al di là di ogni dubbio che io la aggredissi realmente. Per capire che i 
suoi sentimenti nascevano da motivazioni diverse e non dal mio com­
portamento, avrebbe dovuto essere capace di riflettere. E invece non 
sono mai stata testimone di un suo rincrescimento: si sentiva sempre 
"dalla parte della ragione". Per questo, la mia infanzia è stata un regime 
totalitario. 
Cercherò di esporre la mia tesi sul potere distruttivo del quarto co­
mandamento suddividendo questo libro in tre parti. Nella prima, riporto 
alcuni episodi tratti dalla vita di vari scrittori, che nelle loro opere hanno 
inconsciamente rappresentato la verità della loro infanzia, ma che non 
sono mai riusciti ad accettarla consapevolmente: in loro, infatti, è sempre 
rimasta viva la paura del bambino, ancorché in forma scissa, per cui lo 
stesso adulto non riesce a convincersi che il fatto di conoscere la verità 
non porta necessariamente a una morte violenta. Quella paura trova so­
stegno non solo nella nostra società, ma ovunque, anche nel comanda­
mento che impone di avere riguardo dei genitori, e pertanto rimane scis­
sa e preclusa a ogni elaborazione. Vedremo da tutti gli esempi che riporto 
quale sia il prezzo da pagare per questa presunta soluzione, per il rifugio 
che si crede di trovare nell'idealizzazione di padre e madre, per la nega­
zione del pericolo reale vissuto nella prima infanzia, che ha lasciato nel 
corpo le tracce di ben giustificate paure. Purtroppo, sarebbe assai facile 
aggiungere innumerevoli altri esempi, dai quali emergerebbe senza om­
bra di dubbio che tutti hanno pagato il prezzo del legame ai genitori con 
malattie gravi ed eventualmente con la morte precoce o il suicidio. L'ag­
giustamento della verità riguardo alle sofferenze patite da piccoli è in tut­
ti questi casi in violenta contraddizione con ciò che il corpo sapeva e che 
aveva, sì, trovato espressione nella scrittura, ma in modo inconsapevole. 
Pertanto, il corpo, il bambino disprezzato, si sentiva ancora incompreso 
e non rispettato. Non sono, infatti, i comandamenti etici che possono pa­
cificarlo. Le funzioni corporee, come il respiro, la circolazione del san­
gue, la digestione, reagiscono soltanto alle emozioni vissute e non alle 
prescrizioni morali. Il corpo si attiene ai fatti. 
Da quando ho cominciato a occuparmi delle conseguenze dell'infan­
zia nella vita adulta ho letto molti diari e molte lettere di scrittori che mi 
interessano particolarmente. E ogni volta ho trovato nei loro testi la chia­
ve per capirne meglio le opere, la ricerca e la sofferenza che avevano radi­
ci nell'infanzia, ma la cui tragicità era rimasta preclusa alla consapevolez­
za e alla vita emotiva. La si poteva, invece, leggere nelle opere, per esem-
20 

---

l'ffRODL"i'.101\E 
pio in Dostoevskij, Nietzsche e Rimbaud. Pensai dunque che anche altri 
lettori ne avessero tratto la stessa percezione e presi in mano diverse bio­
grafie: ma per quanto esse riportassero innumerevoli particolari riguar­
danti la vita e molti avvenimenti esterni, ben di rado vi trovai descritto il 
modo in cui lo scrittore preso in esame aveva affrontato i traumi dell'in­
fanzia, l'importanza che essi avevano avuto per lui e l'influenza che ave­
vano esercitato sulla sua persona. Anche parlando con molti storici della 
letteratura, rilevai ben scarso interesse per questo tema. I più reagivano 
alle mie domande con imbarazzo, quasi chiedessi loro di confrontarsi 
con qualcosa di sconveniente se non addirittura di osceno, ed evitavano 
di rispondermi. 
Non tutti, però. Alcuni dimostrarono di interessarsi al mio punto di 
vista e mi fornirono inaspettatamente materiale biografico prezioso, che 
conoscevano da tempo, ma che fino a quel momento avevano considera­
to irrilevante. Nella prima parte del libro ho messo in evidenza proprio 
queste connessioni, trascurate se non addirittura ignorate dalla maggior 
parte dei biografi. Di conseguenza, ho dovuto costringere il discorso en­
tro un'unica prospettiva, rinunciando a esporre altri aspetti altrettanto 
importanti della biografia. Ne potrà forse scaturire un'impressione di 
analisi unilaterale o monocorde, critica che metto in conto, sapendo tut­
tavia che era lo scotto da pagare per non distogliere con troppi particola­
ri l'attenzione del lettore dal filo rosso che attraversa l'intero libro, ossia 
il rapporto tra corpo e morale. 
Con l'unica eccezione forse di Kafka, tutti gli scrittori di cui mi sono 
occupata non sapevano di avere duramente sofferto da piccoli per colpa 
dei genitori, e da adulti non serbarono alcun rancore nei loro confronti, 
quanto meno non consapevolmente. Li avevano completamente idealiz­
zati. Sarebbe pertanto del tutto irrealistico pensare che avrebbero potuto 
porre i genitori a confronto con la propria verità, essendo quest'ultima 
sconosciuta, in quanto rimossa, alla loro stessa consapevolezza di adulti. 
Questo non sapere rappresenta il dramma della loro vita, per lo più 
breve. La morale ha impedito di riconoscere la realtà, la verità del corpo di 
questi esseri geniali. Non sono riusciti a vedere che stavano sacrificando 
la vita ai genitori, sebbene alcuni, come Schiller, abbiano lottato per la li­
bertà. Altri, come Rimbaud e Mishima, sembrano a uno sguardo superfi­
ciale aver rotto con tutti i tabù; altri ancora, come Joyce, hanno rivoluzio­
nato il canone letterario ed estetico della loro epoca; infine Proust ha ef­
fettivamente scrutato nel cuore della borghesia, ma non nella sofferenza 
in lui indotta da una madre che di quella borghesia era imbevuta. Mi so­
no concentrata precisamente su questi aspetti poiché, a mia conoscenza, 
21 

---

I'.\TRODUZIO'"E 
non è stato ancora scritto nulla che li prenda in considerazione dal punto 
di vista del rapporto tra corpo e morale. 
Nel libro riprendo anche alcune idee esposte nei miei scritti preceden­
ti per porle in nuova luce a partire da questa prospettiva e per rispondere 
ad alcune questioni rimaste aperte. L'esperienza terapeutica rivela, già 
con Wilhelm Reich, che emozioni intense possono essere fatte rivivere. 
Ma soltanto oggi questo fenomeno trova una spiegazione più profonda 
grazie ai lavori di studiosi del cervello quali J oseph LeDoux, Antonio R. 
Damasio, Bruce D. Perry e numerosi altri. Oggi sappiamo dunque, da un 
lato, che il nostro corpo conserva completa memoria di ciò che abbiamo 
vissuto; dall'altro, che grazie al lavoro terapeutico sulle nostre emozioni 
non siamo condannati a ripeterne ciecamente l'esperienza a danno dei 
nostri figli o di noi stessi. Per questo motivo, nella seconda parte del libro 
mi occupo di persone a noi contemporanee, che sono disponibili a con­
frontarsi con la verità della loro infanzia e a guardare i genitori alla luce 
della realtà. Purtroppo, avviene molto spesso che il possibile successo 
della terapia incontri un ostacolo quando essa è condotta sotto l'imperio 
della morale e impedisce al paziente di liberarsi dell'obbligo di sentirsi in 
dovere, anche in età adulta, di amare i genitori e provare riconoscenza 
per loro. I sentimenti autentici depositati nel corpo rimangono lì bloccati 
e di conseguenza anche i sintomi più gravi continuano a proporsi. A mio 
giudizio, coloro che si sono sottoposti a più tentativi terapeutici si rico­
nosceranno facilmente in questa problematica. 
Analizzando il legame tra corpo e morale, ho messo a fuoco due ulte­
riori aspetti per me nuovi, oltre al problema riguardante il perdono. Mi 
sono domandata, da un lato, quale sentimento sia effettivamente quello 
che denominiamo anche da adulti "amore" per i genitori. Dall'altro, mi 
sono interrogata sul fatto, per me evidente, che il corpo cerca per tutta la 
vita il nutrimento di cui avrebbe avuto bisogno nell'infanzia e che non ha 
mai ricevuto. Di qui, a mio giudizio, trae origine la sofferenza di molti. 
Nella terza parte del libro dimostro, sulla base di una malattia singo­
larmente "eloquente", come il corpo si opponga al falso nutrimento e 
pretenda incondizionatamente la verità: finché essa non è riconosciuta e i 
veri sentimenti nei confronti dei genitori continuano a essere ignorati, i 
sintomi perdurano. Ho voluto illustrare con parole semplici il dramma di 
una paziente affetta da disturbi alimentari insorti per mancanza di scam­
bio emotivo, scambio che le è mancato anche nei successivi trattamenti. 
Sarei felice se la mia descrizione servisse anche ad altri che soffrono degli 
22 

---

1:-;rnon1 ·z10!\E 
stessi disturbi e li aiutasse ad avere una migliore comprensione di sé. 
Inoltre, in un fittizio "Diario di Anita Fink" espongo senza veli l'origine 
della disperazione che caratterizza la vita non soltanto di chi soffre di 
anoressia: si tratta della mancanza di autentica comunicazione con i geni­
tori di un tempo, invano cercata per tutta l'infanzia. La persona adulta, 
ruttavia, ha la possibilità di lasciarsi alle spalle questa ricerca nel momen­
to stesso in cui riesce a intrecciare un dialogo autentico, nel presente, con 
altri esseri umani. 
Nella maggior parte delle culture e delle religioni è profondamente ra­
dicata la tradizione del sacrificio dei bambini, che anche la nostra cultura 
occidentale sostiene e tollera con la massima naturalezza. Ovviamente, 
non sacrifichiamo più a Dio figli e figlie sull'altare, come Abramo e Isac­
co, ma fin dalla nascita e durante tutta la loro educazione assegnamo loro 
il compito di amarci, onorarci e rispettarci, di compiere azioni a nostro 
favore e di soddisfare il nostro orgoglio: insomma, di darci tutto ciò che i 
nostri genitori ci hanno negato. Diamo a tutto questo il nome di decoro e 
morale. Quasi mai il bambino può scegliere. Talvolta, si sentirà costretto 
per tutta la vita a offrire ai genitori qualcosa di cui non dispone e che non 
conosce, non avendone mai fatto esperienza con loro: ossia, un amore 
autentico, incondizionato, che non copra soltanto il suo stato di bisogno. 
Sarà uno sforzo che durerà per sempre, poiché anche da adulto sarà con­
vinto di aver bisogno dei genitori e, nonostante le ripetute delusioni, spe­
rerà di ricevere da loro qualcosa di buono. 
Questo sforzo ininterrotto può rivelarsi fatale per l'individuo adulto 
che non riesce a rendersi libero, poiché gli lascia in eredità finzione, co­
strizione, maschera e autoinganno. 
Il desiderio imperioso di molti genitori che vogliono essere amati e 
onorati dai figli trova apparente legittimazione nel quarto comandamen­
to. Mi è capitato di vedere una trasmissione televisiva dedicata a questo 
tema, in cui tutti religiosi invitati sostenevano che si dovessero onorare i 
genitori indipendentemente dal loro comportamento. Ma, in tal modo, si 
conferma la posizione del bambino dipendente, mentre i credenti non 
sanno che è loro possibile abbandonarla in età adulta. Alla luce di ciò che 
oggi conosciamo, il quarto comandamento racchiude di fatto una con­
traddizione. La morale può senz'altro prescrivere quello che dobbiamo o 
non dobbiamo fare, ma non quale debba essere il nostro sentire. Non 
possiamo, infatti, produrre sentimenti autentici e nemmeno sopprimerli, 
possiamo soltanto operare una scissione, ingannare noi stessi e il nostro 
corpo. Come ho detto, nel cervello si depositano le nostre emozioni, che 
23 

---

l!\THODl ;zIO'.\E 
possono essere richiamate in vita per essere da noi rivissute e che, per 
fortuna, siamo in grado di trasformare senza alcun pericolo in sentimenti 
coscienti, di cui possiamo riconoscere il significato e le origini nel mo­
mento in cui incontriamo un Testimone consapevole. 
Riteniamo di dover amare Dio affinché egli non abbia a punirci del 
nostro rifiuto e della nostra delusione e ci dia in premio il suo amore, che 
tutto perdona: ma questo singolare convincimento altro non è se non l' e­
spressione della nostra dipendenza infantile, del nostro stato di bisogno 
nonché del presupporre che Dio, come i nostri genitori, sia avido del no­
stro amore. Forse che questa non è una rappresentazione del tutto grot­
tesca? Un essere superiore che dipende da sentimenti artificiosi, in quan­
to imposti dalla morale, ricorda molto da vicino la miseria dei nostri stes­
si genitori, frustrati da piccoli e pertanto mai divenuti autonomi. Potran­
no chiamare Dio un simile essere soltanto coloro che non hanno mai 
messo in questione i genitori e la propria dipendenza da loro. 

---

Parte prima 
Dire e celare 
Perché preferisco avere delle crisi e piacerti 
piuttosto che dispiacerti e non averne. 
MARCEL PROUST, Lettera alla madre 

---

---

I 
Il timore reverenziale per i genitori 
e le sue tragiche conseguenze 
V 
(Dostoevskij, Cechov, Kafka, Nietzsche) 
Gli studi che ho condotto su due scrittori russi le cui opere hanno signifi­
cato molto per me negli anni della giovinezza, Cechov e Dostoevskij, mi 
hanno fatto capire fino a che punto il meccanismo della scissione funzio­
nasse perfettamente anche cent'anni fa. Quando sono finalmente riuscita 
ad abbandonare le mie illusioni sui genitori e a individuare con chiarezza 
le conseguenze che i loro maltrattamenti avevano avuto nella mia vita, ho 
aperto gli occhi su alcuni fatti ai quali fino ad allora non avevo attribuito 
alcun significato. In una biografia di Dostoevskij, per esempio, avevo let­
to che il padre, dapprima medico, aveva in seguito comprato un podere e 
servi della gleba. Il suo comportamento nei loro confronti era brutale al 
punto che un giorno essi lo uccisero, e la brutalità di questo possidente 
andava sicuramente al di là della norma, poiché non si spiegherebbe altri­
menti che i servi abbandonassero ogni timore affrontando il rischio di es­
sere puniti con l'esilio piuttosto che rimanere ancora in balia di un simile 
regime di terrore. È presumibile che anche il figlio maggiore dell'uomo 
fosse esposto alla crudeltà del padre, e pertanto mi interessava vedere co­
me l'autore di romanzi universalmente famosi avesse elaborato quella sua 
esperienza. Naturalmente conoscevo la descrizione di un padre spietato 
che si legge nei Fratelli Karamazov, ma io volevo sapere quale fosse il suo 
rapporto reale con il padre. Andai dunque in cerca dei passi relativi nelle 
lettere, senza però mai trovarne una sola indirizzata al padre o in cui que­
st'ultimo fosse citato a testimonianza del rispetto e dell'amore che il figlio 
provava per lui. Per contro, in quasi tutte le lettere lo scrittore si lamenta 
della propria situazione economica e chiede di essere aiutato con dei pre­
stiti. Qui ho visto espressa la paura del bambino che avverte una minac­
cia perenne gravare sulla propria esistenza e spera ardentemente di veder 
riconosciuto il proprio bisogno e di ottenere benevolenza. 
Sappiamo che lo stato di salute di Dostoevskij era molto precario: sof-
27 

---

DIRE E CELARE 
friva cronicamente di insonnia e si lamentava di avere incubi nei quali si 
manifestavano probabilmente i suoi traumi infantili, senza che egli ne 
avesse consapevolezza. Per decenni, inoltre, egli ebbe a soffrire di attac­
chi epilettici. Eppure, i suoi biografi non hanno quasi mai messo in rela­
zione quegli attacchi con i traumi subiti da bambino. Né hanno mai rico­
nosciuto che la sua ossessione per il gioco della roulette nascondesse la 
disperata ricerca di un destino più indulgente. La moglie lo aiutò a libe­
rarsi di quella mania, ma neppure lei poté essergli vicina come Testimone 
consapevole poiché allora, molto più di oggi, vigeva il divieto assoluto di 
accusare il proprio padre. 
Ho trovato un'analoga costellazione nella vita di Anton Cechov.''' Nel 
racconto Il padre, egli descrive con presumibile veridicità la figura del geni­
tore, che in passato era stato servo della gleba e alcolizzato. Leggiamo qui 
di un uomo dedito al bere che vive alle spalle dei figli, menando vanto dei 
loro successi per coprire il proprio vuoto interiore, ma che non cerca mai 
di vedere quali persone essi davvero siano; un uomo che non dà mai segno 
di un sentimento di tenerezza o di dignità. Questo racconto è considerato 
un capolavoro, ma è rimasto del tutto scisso dalla vita cosciente dell'auto­
re. Se egli fosse stato in grado di percepire il reale comportamento del pa­
dre nei suoi confronti, avrebbe presumibilmente provato vergogna o 
avrebbe dato libero sfogo alla rabbia: due atteggiamenti impensabili in 
quell'epoca. Anziché ribellarsi al padre, Cechov ha sempre mantenuto l'in­
tera famiglia anche quando guadagnava ancora assai poco. Era lui a pagare 
l'appartamento dei genitori a Mosca, a occuparsi amorevolmente di loro e 
dei fratelli. Eppure, nelle sue lettere ho trovato ben pochi cenni al padre. 
Là dove lo troviamo citato, lo scritto testimonia dell'atteggiamento assolu­
tamente benevolo e comprensivo del figlio. Né ho mai trovato traccia di 
rancore per le violente percosse che egli allora riceveva quasi quotidiana­
mente dal padre. Compiuti i trent'anni, Cechov si recò per alcuni mesi sul­
l'isola di Sacalin, dove aveva sede una colonia penale, per descrivere, così 
egli dice, la vita di quegli essere dannati, torturati, picchiati. Teneva dun­
que presumibilmente separato da sé il fatto di sapere che egli pure era uno 
di loro. I biografi attribuiscono la causa della sua morte precoce, a quaran­
taquattro anni, alle paurose condizioni di vita trovate sull'isola. Quando in­
vece sappiamo che Cechov, come peraltro il fratello Nicolai, morto ancora 
più giovane di lui, aveva sofferto di tubercolosi per tutta la vita. 
"Vedi A. Cechov, Vita attraverso le lettere, a cura di N. Ginzburg, tr. it. di G. Ventura e C. Coisson, 
Einaudi, Torino 1989. [NdTJ 
28 

---

IL TIMORE REVERENZIALE PER I GENITORI E LE SUE TRAGICHE CONSEGUENZE 
Nel libro Il bambino inascoltato ho voluto dimostrare, citando a esem­
pio la vita di Kafka e di altri scrittori, come il fatto di scrivere li abbia aiu­
tati a soprawivere, ma non sia servito a liberare compiutamente il bambi­
no che era prigioniero dentro di loro restituendogli la vitalità, la sensibi­
lità e la sicurezza perdute, poiché è mancato loro l'indispensabile Testi­
mone consapevole. 
Milena e soprattutto Ottla, la sorella, sono state testimoni della soffe­
renza di Kafka, che poteva confidarsi con loro, ma non raccontare le sue 
antiche paure e i patimenti infertigli dai genitori. Questi rimanevano 
tabù. Tuttavia, egli ha finalmente scritto la famosa Lettera al padre, ma 
non l'ha inviata a lui bensì alla madre, pregandola di darla al padre. Ha 
dunque cercato in lei il Testimone consapevole nella speranza che la lette­
ra le consentisse finalmente di capire la sua sofferenza e la inducesse a of­
frirgli la sua mediazione. E invece la madre ha tenuto per sé la lettera e 
nemmeno ha cercato di parlare con lui di ciò che essa conteneva. Senza 
l'appoggio di un Testimone consapevole, Kafka non era nella condizione 
di confrontarsi con il padre. Troppo grande era la paura della punizione 
incombente. Basti pensare a Il processo, che ben la descrive. Purtroppo 
Kafka non ebbe mai nessuno che lo sostenesse nello sforzo di mandare 
quella lettera, superando la paura. Mentre ciò avrebbe forse rappresenta­
to la sua salvezza. Ma da solo egli non poteva compiere quel passo: si am­
malò di tubercolosi e morì poco dopo aver compiuto i quarantun anni. 
Osservazioni analoghe si possono fare riguardo a Nietzsche, del cui 
dramma ho scritto in due miei libri, La chiave accantonata e La fiducia tra­
dita. In tutta la sua grandiosa opera io ascolto il grido di chi vuole liberar­
si della menzogna, dello sfruttamento, dell'ipocrisia e della propria ar­
rendevolezza. Ma nessuno, e lui meno di tutti, è riuscito a vedere fino a 
che punto avesse sofferto di tutto ciò da bambino. Eppure, il suo corpo 
awertiva senza sosta quel peso gravargli addosso. Fin da adolescente egli 
aveva dovuto combattere contro i reumatismi, probabilmente originati, 
come le fortissime emicranie, dalla necessità di tenere a freno le intense 
emozioni. Egli ebbe a soffrire anche di innumerevoli altri malanni; fino a 
cento, si dice, in un solo anno scolastico. Nessuno era in grado di capire 
che egli pativa a causa della falsa morale con cui si scontrava quotidiana­
mente: ma tutti respiravano quella stessa aria. Il suo corpo, tuttavia, per­
cepiva le menzogne ben più distintamente di chiunque altro. Se qualcu­
no lo avesse aiutato ad accogliere il sapere che il corpo racchiudeva, 
Nietzsche non sarebbe stato costretto a "perdere la ragione" pur di rima­
nere cieco fino alla morte di fronte alla propria verità. 
29 

---

---

2 
La lotta per la libertà rappresentata 
nei drammi e l'urlo ignorato 
del proprio corpo (Friedrich von Schiller) 
Ancora oggi si sente spesso affermare che i bambini picchiati non ripor­
tano alcun danno, e molti sostengono che la loro vita ne è la miglior di­
mostrazione. Costoro possono continuare a crederlo, tuttavia, soltanto 
occultando il legame tra le malattie sofferte in età adulta e le percosse ri­
cevute da piccoli. L'esempio di Friedrich von Schiller dimostra che quel-
1' occultamento funziona perfettamente, al punto che nei secoli è sempre 
stato accettato acriticamente. 
Schiller trascorse i primi, decisivi tre anni di vita da solo accanto a 
una madre amorevole, e con lei poté sviluppare la propria personalità e i 
grandissimi talenti di cui era dotato. Quando ebbe quattro anni, il pa­
dre, uomo dispotico, ritornò da una lunga guerra: Friedrich Burschell, 
biografo di Schiller, lo descrive severo, impaziente, iracondo, "ottusa­
mente caparbio". Educare significava per lui sforzarsi di soffocare le 
espressioni spontanee, creative e la gioia di vivere del figlioletto. Eppu­
re, Schiller aveva un ottimo rendimento a scuola, dovuto all'intelligenza 
e all'autenticità che erano maturate in lui negli anni in cui si era sentito 
affettivamente sicuro presso la madre. A tredici anni dovette entrare nel-
1' accademia militare, dove soffrì enormemente della disciplina imposta 
dal regime. Come sarà anche pǋr il giovane Nietzsche, fu colpito da nu­
merose infermità, faticava a crmcentrarsi, giaceva ammalato per intere 
settimane e otteneva pessimi risultati nello studio. Quest'ultimo fatto fu 
attribuito alla salute cagionevole, ed evidentemente nessuno sembrava 
pensare che, se le sue energie fisiche e intellettuali erano completamente 
esaurite, ciò fosse da imputare all'assurda disciplina disumana che si 
praticava nell'istituto, in cui il ragazzo rimase per otto anni. Per dare 
espressione al suo stato di bisogno egli non trovò altro rifugio se non 
nella lingua della malattia, la muta lingua del corpo che nessuno per cen­
tinaia di anni volle mai capire. 
3 1 

---

DIRE E CELARE 
Così Friedrich Burschell (1958, p. 25) descrive la scuola: 
Qui dovette riversarsi il traboccante pathos di quel giovane uomo assetato 
di libertà. Qui, proprio negli anni in cui si è più ricettivi, egli dovette sen­
tirsi prigioniero, poiché il portone dell'istituto si apriva soltanto per la 
passeggiata d'ordinanza, che gli allievi dovevano compiere sotto sorve­
glianza. In otto anni Schiller non ebbe praticamente mai un unico giorno 
di libertà e solo occasionalmente qualche ora libera. All'epoca non si par­
lava di vacanze scolastiche, né si concedevano permessi. La scansione del­
la giornata obbediva a regole militari. Nei grandi dormitori, la sveglia era 
data alle cinque in estate, e alle sei in inverno. I sottufficiali vigilavano sul 
riordino dei letti e la toilette. Dopo di che, gli allievi si recavano a passo di 
marcia nel salone di servizio per l'appello mattutino e, di lì, nella sala da 
pranzo per la colazione, che consisteva di pane e zuppa di farina. Ogni ge­
sto obbediva a un comando: congiungere le mani per la preghiera, sedersi, 
uscire a passo di marcia. Dalle sette alle dodici vi erano le lezioni. Poi, la 
mezz'ora che procurava all'allievo Schiller una valanga di rimproveri e la 
nomea di "sudicione": era il momento della pulizia, altresì detta "pro­
preté". Si indossava l'abito da parata: giaccia blu acciaio con risvolti neri, 
panciotto e pantaloni bianchi, risvolti, stivali e sciabola, tricorno con fregi 
e pennacchio. Poiché il duca aveva in antipatia i capelli rossi, Schiller era 
costretto a incipriarli. Come tutti gli altri, portava un lungo codino postic­
cio e, alle tempie, due riccioli modellati con il gesso. Così bardati, gli allie­
vi marciavano per presentarsi all'appello di mezzogiorno; quindi, in sala 
da pranzo. Al pranzo seguivano la passeggiata e le esercitazioni; poi, anco­
ra lezioni dalle due alle sei e infine, di nuovo, "propreté". Le restanti ore 
del giorno erano dedicate allo studio in solitudine, scrupolosamente pre­
scritto. Subito dopo cena, si andava a letto. Il giovane Schiller fu costretto 
nella camicia di forza di quest'ordine sempre uguale fino al compimento 
del ventunesimo anno. 
Il poeta soffrì sempre di dolorosissimi crampi in varie parti del corpo. 
A partire dai quarant'anni fu spesso colpito da gravi malattie, accompa­
gnate da forme di delirio, che misero ripetutamente a rischio la sua vita. 
La morte sopravvenne a quarantasei anni. 
È fuori di dubbio che i crampi siano riconducibili alle frequenti puni­
zioni corporali subite nell'infanzia e alla feroce disciplina cui era stato 
sottoposto in gioventù. Ma la prigionia aveva avuto inizio ancora prima 
della scuola militare, presso il padre, che reprimeva sistematicamente 
ogni sentimento legato alla gioia di vivere sia nel bambino sia in se stesso, 
dando a tutto questo il nome di autodisciplina. Per esempio, i bambini 
dovevano smettere immediatamente di mangiare e alzarsi da tavola ogni 
volta che provavano piacere. Così faceva lui per primo. È possibile che 
questa bizzarra forma di repressione, diretta a ogni qualità positiva della 
32 

---

LA LOTTA PER LA LIBERTÀ RAPPRESENTATA NEI DRAMMI E L'URLO IGNORATO DEL PROPRIO CORPO 
vita, fosse un'eccezione, ma è pur vero che il sistema delle scuole militari 
e il severo addestramento prussiano avevano allora ampia diffusione, e 
che nessuno pensava alle conseguenze. L'atmosfera di questi istituti ri­
corda alcune descrizioni dei Lager nazisti, dove il sadismo organizzato 
dallo stato era indubbiamente di gran lunga più perfido e feroce, ma le 
cui radici affondano nel sistema educativo dei secoli passati (Miller, 
1980). Chi impartiva gli ordini di quelle ben pianificate efferatezze e chi 
li eseguiva aveva sicuramente vissuto sul proprio corpo di bambino le 
percosse e i tanti altri metodi di umiliazione: li aveva appresi in modo da 
poterli praticare più tardi nella stessa forma, senza sensi di colpa né alcun 
ripensamento, con altri esseri umani soggetti al suo potere, come per 
esempio i bambini o, appunto, i prigionieri. Schiller non fu indotto a 
vendicarsi su altri del terrore subìto, ma il suo corpo soffrì per tutta la vi­
ta delle conseguenze della brutalità cui era stato soggetto da piccolo. 
Naturalmente il suo non è un caso isolato. Milioni di uomini hanno 
frequentato quegli istituti e hanno dovuto imparare a piegarsi in silenzio 
alle soverchierie dell'autorità, se non volevano essere puniti o addirittura 
messi a morte. Simili esperienze hanno fatto sì che tenessero in grande ri­
spetto il quarto comandamento e inculcassero severamente nei propri fi­
gli il convincimento che l'autorità non va mai messa in questione. Non 
stupisce pertanto che i pronipoti di oggi riconoscano ancora i benefici ef­
fetti delle percosse. 
Schiller, tuttavia, costituisce un'eccezione per il fatto che in tutta la 
sua opera, dai Masnadieri al Guglielmo Teli, egli ha ininterrottamente 
combattuto l'esercizio della violenza cieca esercitata dall'autorità, susci­
tando in molti cuori, grazie alla potenza della lingua, la speranza che 
quella battaglia un giorno potesse essere vinta. Ma lui stesso non è mai 
consapevole, in nessuna delle sue opere, del fatto che la ribellione contro 
gli assurdi ordini impartiti dai potenti traevano alimento dalle precoci 
esperienze del suo corpo. La sofferenza provocata in lui dal padre che 
esercitava un potere incomprensibile e terrorizzante lo aveva spinto a 
scrivere, ma egli non riuscì mai a riconoscere quella motivazione. Volle 
scrivere opere letterarie grandi e belle, volle dire la verità attraverso per­
sonaggi della storia, e ciò gli riuscì in modo straordinario. Tacque soltan­
to la verità della propria sofferenza causatagli dal padre, che rimase na­
scosta a lui stesso fino alla morte precoce, un segreto per lui e per la so­
cietà che lo ammira da secoli prendendolo a modello poiché egli ha com­
battuto con le sue opere per la libertà e la verità. Purché quest'ultima sia 
soltanto la verità socialmente accettata. Quale spavento avrebbe colto il 
pur coraggioso Friedrich van Schiller se qualcuno gli avesse detto: non 
33 

---

DIRE E CELARE 
sei tenuto a onorare tuo padre. Persone che ti hanno fatto tanto male non 
devono necessariamente ricevere il tuo amore né il tuo rispetto, anche se 
si tratta dei genitori. Il prezzo di quel rispetto e di quel timore reverenzia­
le lo paghi con gli atroci tormenti del tuo corpo. Se ti rifiuti di obbedire al 
quarto comandamento, hai la possibilità di liberartene. Che cosa avrebbe 
risposto Schiller? 

---

3 
Tradire i propri ricordi 
(Virginia Woolf) 
Più di vent'anni fa, nel libro Il bambino inascoltato ho parlato della storia di 
Virginia Woolf che, insieme con la sorella Vanessa, aveva subìto da piccola 
l'abuso sessuale dei due fratellastri. Secondo quanto scrive Louise DeSalvo 
( 1990), nei ventidue volumi dei suoi diari la scrittrice ritorna sempre con il 
ricordo a quegli orribili anni in cui non osava confidare ai genitori quanto 
le accadeva poiché sapeva che non avrebbe ricevuto da loro alcun soste­
gno. Soffrì di depressione per tutta la vita, ma ebbe la forza di lavorare alla 
sua opera letteraria nella speranza di potersi esprimere per quella via, supe­
rando finalmente i terribili traumi dell'infanzia. Tuttavia, nel 1941 la de­
pressione ebbe la meglio e Virginia Woolf si uccise annegando nel fiume. 
Quando ho scritto del suo destino nel mio libro, mi mancava un'infor­
mazione importante che ho avuto soltanto molti anni dopo. Louise De­
Salvo racconta che Virginia Woolf, dopo aver letto le opere di Freud, co­
minciò a dubitare dell'autenticità dei propri ricordi, che aveva annotato 
poco prima in alcuni schizzi autobiografici e, questo, sebbene sapesse an­
che dalla sorella Vanessa che lei pure era stata violentata dai fratellastri. 
Scrive DeSalvo che da quel momento in poi Virginia si sforzò, valendosi 
della lettura di Freud, di non considerare più il comportamento umano 
quale conseguenza logica delle esperienze infantili, bensì come il risulta­
to delle pulsioni, delle fantasie e delle raffigurazioni di desideri. Gli scrit­
ti di Freud produssero in lei uno smarrimento profondo: da un parte, sa­
peva esattamente che cosa le era successo; dall'altra, come capita a quasi 
tutte le vittime di abusi sessuali, si augurava che non fosse veramente ac­
caduto. Da ultimo, preferì accettare le teorie di Freud e a quella negazio­
ne sacrificò la propria memoria. Prese a idealizzare i genitori e a descrive­
re l'intera famiglia in una luce molto positiva, come mai aveva fatto pri­
ma. Dopo aver accolto la tesi di Freud, divenne insicura, confusa e pensò 
di essere pazza. Scrive DeSalvo (1990, p. 155): 
35 

---

DIRE E CELARE 
Sono convinta che la sua decisione di uccidersi sia stata rafforzata [dalla 
lettura di Freud], e posso dimostrarlo [. .. ] . lo credo che Freud le abbia in­
validato il fondamento del nesso causa-effetto, che lei aveva cercato di ela­
borare, e si sentì costretta a revocare le spiegazioni che si era data per ca­
pire la propria depressione e condizione psichica. In un primo tempo, 
aveva creduto possibile ricondurre i disturbi alle esperienze incestuose 
dell'infanzia. Ma ora, seguendo Freud, doveva prendere in considerazio­
ne altre possibilità: per esempio, che i suoi fossero ricordi deformati, se 
non addirittura erronei, che fossero proiezioni dei suoi desideri anziché 
esperienze reali, che l'episodio in sé fosse un prodotto della sua immagi­
nazione. 
Forse Virginia Woolf non si sarebbe uccisa se avesse avuto un Testi­
mone consapevole con il quale condividere i sentimenti che provava ri­
guardo alla violenza subita da piccola. Ma non c'era nessuno ad aiutarla 
ed ella si affidò a Freud in quanto esperto. Si ingannava, e gli scritti di lui 
la resero insicura: tuttavia, preferì dubitare di se stessa anziché della gran­
de figura paterna di Freud che rappresentava i parametri su cui poggiava 
la società di allora. Parametri che purtroppo sussistono ancora oggi pres­
soché invariati. Nel 1987 il giornalista Nikolaus Frank ebbe a stupirsi 
dello scandalo suscitato da una sua intervista a Stern, là dove osserva che 
non avrebbe mai perdonato le atrocità di cui il padre si era reso colpevo­
le. Durante la guerra, infatti, questi era stato Gauleiter a Cracovia e aveva 
inflitto pene indicibili a un grandissimo numero di persone. Eppure, la 
società si aspettava che il figlio gli usasse indulgenza. Qualcuno arrivò a 
scrivergli che la peggior cosa che avesse mai fatto suo padre era di mette­
re al mondo un figlio come lui. 
36 

---

4 
L'odio di sé e l'amore inappagato 
(Arthur Rimbaud) 
Arthur Rimbaud nacque nel 1854 e morì di cancro nel 189 1 , a trentasette 
anni, pochi mesi dopo che gli era stata amputata la gamba destra. Yves 
Bonnefoy ( 1 962, p. 5 ) descrive la madre di Rimbaud come una donna 
dura e brutale, fatto confermato da tutte le fonti: 
Madame Rimbaud era un essere nutrito di ostinazione, avarizia, orgoglio, 
odio mascherato e aridità. Una figura assolutamente energica, guidata da 
una fede venata di bigotteria, e amante, peraltro, se si deve credere alle 
straordinarie lettere del 1900, dell'annientamento, della morte. Non pos­
so citare, nonostante il suo ritratto lo esiga, quei costanti entusiasmi per 
l'inumazione o l'esumazione. Diciamo soltanto che a settantacinque anni 
si fa calare dai becchini nella sua tomba, tra Vitalie e Arthur morti, per 
una pregustazione della morte. 
Che cosa può aver significato per un bambino intelligente e sensibile 
crescere accanto a una donna di quel genere? Troviamo la risposta nella 
poesia di Rimbaud. Scrive ancora il suo biografo (ibidem, pp. 5-6): 
Cercò di interrompere questa evoluzione necessaria, soffocando almeno 
ogni desiderio di indipendenza, ogni accenno di libertà. Ne derivò al gio­
vane Arthur la sensazione di sentirsi orfano, provando un'ambivalenza 
profonda, nello stesso tempo pieno di odio e di fascinazione. Dal fatto di 
non essere amato Rimbaud ha oscuramente dedotto di essere colpevole, e 
con tutta la sua innocenza si è rivoltato duramente contro il suo giudice. 
La madre tiene i figli sotto il suo assoluto controllo, che definisce 
"amore materno". Il ragazzo, molto sveglio, non crede alla menzogna e 
sa che la cura ininterrotta di particolari che hanno a che fare con l' este­
riorità nulla ha a che vedere con il vero amore. Eppure, non può ammet­
tere del tutto questo convincimento poiché da bambino ha assolutamen-
37 

---

DIRE E CELARE 
te bisogno di amore o, almeno, dell'illusione di un amore. Non gli è con­
sentito di odiare la madre, che apparentemente si dà tanta pena per lui. E 
dunque indirizza l'odio verso se stesso, inconsciamente convinto di aver 
meritato tanta freddezza e menzogna. È tormentato dalla nausea, che 
proietta sulla cittadina di provincia, sulla falsa morale - in ciò simile a 
Nietzsche - e su di sé. Per tutta la vita cercherà di fuggire da quei senti­
menti con l'aiuto di alcol, hashish, assenzio, oppio e di lunghi viaggi. Da 
ragazzo, fugge di casa per due volte, ma ve lo riconducono sempre. 
La sua poesia riflette l'odio di sé, ma anche la ricerca di quell'amore 
che all'inizio della vita gli è stato completamente negato. Più tardi, a 
scuola, ha la fortuna di incontrare un maestro amorevole, che proprio 
negli anni decisivi della pubertà diventa suo amico sincero, lo assiste e lo 
incoraggia. Tanta fiducia consente a Rimbaud di scrivere e di dedicarsi 
alle sue riflessioni filosofiche. Nondimeno, l'infanzia continua a tenerlo 
in pugno. Cerca di stemperare la disperazione per non essere stato amato 
in osservazioni filosofiche sull'essenza del vero amore. Ma si tratta di 
un'astrazione: se intellettualmente rifiuta la morale, sul piano emotivo ne 
rimane fedele servitore. Prova ribrezzo per sé, ma non per la madre; non 
può dare ascolto ai dolorosi messaggi dei ricordi d'infanzia senza di­
struggere le speranze che da piccolo lo hanno aiutato a sopravvivere. 
Rimbaud continua a scrivere di potersi affidare soltanto a se stesso. Che 
cosa ha mai dovuto apprendere da una madre che gli ha offerto, anziché 
vero amore, soltanto fastidio e ipocrisia? Tutta la sua vita è consistita nel 
grandioso tentativo di mettersi al riparo, con ogni mezzo disponibile, 
dalla distruzione operata dalla madre. 
Per le stesse ragioni, gli adolescenti che hanno vissuto un'infanzia si­
mile a quella sono probabilmente affascinati dalla sua poesia, poiché rie­
scono a leggervi almeno qualche traccia della loro storia. 
È nota l'amicizia tra Rimbaud e Paul Verlaine. Un'amicizia che in un 
primo tempo sembra appagare la sua nostalgia di amore e vera comuni­
cazione. Ma è un amore che non riesce a sopravvivere alla diffidenza che, 
appresa da bambino, si insinua anche nell'intimità con la persona amata; 
anche il passato di Verlaine vi ha la sua parte. La fuga nella droga rende 
impossibile a entrambi di vivere l'autenticità di cui erano alla ricerca. Si 
feriscono a vicenda e, da ultimo, Verlaine si comporta in modo distrutti­
vo tanto quanto la madre dell'amico: ubriaco, gli spara per ben due volte. 
Sarà incarcerato e sconterà due anni di pena. 
Per salvare il vero "amore in sé", che gli è mancato da bambino, Rim­
baud cerca amore nella carità, nella comprensione ed empatia con l'altro. 
Vuole dargli ciò che lui stesso non ha ricevuto. Vuole comprendere l'ami-
38 

---

I.:ODIO DI SÉ E I.: AMORE INAPPAGATO 
co, aiutarlo a capire se stesso, ma le emozioni rimosse dell'infanzia si 
frappongono sempre alle intenzioni. Egli non trova salvezza nell'amore 
del prossimo predicato dal cristianesimo, poiché la sua infallibile perce­
zione non consente alcun autoinganno. Trascorre pertanto la vita alla pe­
renne ricerca della propria verità, che gli rimane nascosta, poiché ha im­
parato nei primissimi anni a odiarsi per ciò che la madre gli ha fatto. Si vi­
ve come un mostro, vive la propria omosessualità come un vizio e la di­
sperazione come un peccato. Eppure, non si autorizza a orientare la sua 
giusta, sconfinata rabbia là dove essa ha preso origine, contro la donna 
che lo ha tenuto prigioniero finché ha potuto. Tutta la vita di Rimbaud è 
spesa nello sforzo di liberarsi di quella prigione, aiutandosi con le dro­
ghe, con i viaggi e le illusioni, ma soprattutto con la poesia. Nonostante 
questi tentativi disperati di aprire una porta che lo metta in libertà, la più 
importante gli rimane preclusa, ed è la porta che potrebbe introdurlo alla 
realtà dell'infanzia, ai sentimenti provati dal bambino che, senza la prote­
zione di un padre, è dovuto crescere con una donna malvagia e grave­
mente disturbata. 
La biografia di Rimbaud dimostra in modo esemplare come il corpo 
sia costretto a ricercare per tutta la vita il nutrimento vero che gli è stato 
negato all'inizio. Rimbaud era incessantemente spinto a colmare una 
mancanza, a soddisfare una fame che non poteva mai essere appagata. Il 
consumo di droghe, i numerosi viaggi, l'amicizia con Verlaine appaiono, 
in questa luce, non soltanto come una fuga dalla madre, ma anche come 
una ricerca del nutrimento che lei gli ha negato. Una realtà interiore di 
cui egli non prende coscienza e che lo costringe perennemente a ripetere. 
Dopo ogni tentativo fallito di fuga, torna dalla madre, anche in seguito 
alla separazione da Verlaine, alla fine della vita, quando ha già sacrificato 
la propria creatività abbandonando la scrittura e, in tal modo, soddisfa­
cendo indirettamente le pretese della madre che lo aveva sempre voluto 
uomo d'affari. Rimbaud trascorre l'ultimo periodo precedente la morte 
in un ospedale di Marsiglia, ma prima di allora era rimasto a Roche con la 
madre e la sorella per farsi curare da loro. La ricerca dell'amore materno 
si è conclusa nella prigione dell'infanzia. 
39 

---

---

5 
Il bambino imprigionato 
e la necessità di negare il dolore 
(Yukio Mishima) 
Nel 1970, all'età di quarantacinque anni, Yukio Mishima, celebre poeta 
giapponese, si uccise praticando harakiri. Si era spesso autodefinito un 
mostro poiché avvertiva in sé una certa propensione per tutto ciò che è 
morboso, perverso. Le sue fantasie avevano per oggetto la morte, il mon­
do oscuro, la violenza sessuale. Viceversa, le sue poesie rivelano una 
straordinaria sensibilità, soffocata sotto il peso delle tragiche esperienze 
vissute da bambino. 
Mishima era il primogenito di una coppia che subito dopo il matrimo­
nio, secondo l'uso allora vigente in Giappone, si era stabilita nella casa 
dei genitori. Qui egli nacque nel 1925. Poco dopo la nascita, la nonna 
cinquantacinquenne lo volle in camera con sé: il suo lettino fu posto ac­
canto a quello di lei e da allora egli visse per anni completamente isolato 
dal mondo, in balìa delle esigenze della nonna. Costei soffriva di gravi 
depressioni, e il bambino era spesso terrorizzato dai suoi attacchi isterici. 
La donna disprezzava il marito e anche il figlio, padre di Mishima, ma a 
modo suo idolatrava il nipote, che doveva appartenere soltanto a lei. Nei 
suoi appunti autobiografici, il poeta ricorda che nella stanza che divideva 
con la nonna l'aria era soffocante e maleodorante, eppure non dà alcun 
conto di emozioni improntate a rabbia o rifiuto poiché la situazione gli 
appariva come l'unica normale. A quattro anni fu colpito da una grave 
malattia - un'autointossicazione, si disse - che si sarebbe poi rivelata 
cronica. Quando andò a scuola, a sei anni, conobbe per la prima volta al­
tri bambini, tra i quali si sentì sempre estraneo e diverso. Naturalmente 
aveva difficoltà a stare con i compagni, che erano più liberi nell'esprime­
re le loro emozioni e avevano un'esperienza diversa della vita familiare. 
Quando ebbe nove anni, i genitori si trasferirono in una casa propria, ma 
non portarono il bambino con sé. In quel periodo egli cominciò a scrive­
re poesie, in ciò molto incoraggiato dalla nonna. Quando lui pure si tra-
41 

---

DIRE E CELARE 
sferì presso i genitori, all'età di dodici anni, anche la madre si dimostrò 
orgogliosa dei suoi lavori, mentre il padre gli stracciò i manoscritti ed egli 
fu costretto a continuare a scrivere di nascosto. Né trovò mai, in casa, 
comprensione e accettazione. La nonna aveva voluto crescerlo come una 
femmina e il padre, a colpi di botte, come un maschio. Egli continuò per­
tanto a frequentare spesso la nonna, che divenne il suo rifugio dalle vio­
lenze del padre, tanto più che ora - il ragazzo aveva dodici o tredici anni 
- lo portava con sé a teatro schiudendogli, così, le porte di un mondo 
nuovo: il mondo dei sentimenti. 
Ai miei occhi, il suicidio di Mishima è l'espressione della sua impossi­
bilità di vivere i sentimenti di rifiuto, rabbia, ribellione che aveva provato 
da piccolo nei confronti della nonna: non permise mai a se stesso di 
esprimerli perché provava per lei anche gratitudine. Nella sua solitudine 
e a confronto del padre, la nonna dovette apparirgli come un'ancora di 
salvezza. I suoi veri sentimenti rimasero imprigionati nel legame che lo 
univa a quella donna, che pure aveva sempre usato il bambino per soddi­
sfare le proprie esigenze, probabilmente anche sessuali. Di tutto questo, 
nelle biografie quasi non si parla. E nemmeno lo stesso Mishima ne ha 
mai parlato, non volendosi di fatto mai confrontare con la propria verità. 
Moltissime sono le motivazioni addotte per spiegare il suo gesto suici­
da, salvo la causa più owia: poiché appare del tutto normale che si provi 
riconoscenza nei confronti dei genitori, dei nonni e dei loro sostituti, an­
che se costoro hanno torturato un bambino. Ciò appartiene alla nostra 
morale, in ragione della quale i nostri veri sentimenti e i bisogni più ge­
nuini rimangono sepolti. Gravi malattie, morti precoci e suicidi sono la 
logica conseguenza di un simile assoggettamento alle leggi che noi defi­
niamo "morale" e che di fatto minacciano di soffocare la vita autentica, 
ovunque nel mondo, fintanto che la nostra coscienza le tollera e le tiene 
in maggior conto della vita. Il corpo non si adegua e prende a parlare la 
lingua della malattia, che di rado è capita, quanto meno finché non viene 
smascherata la negazione dei veri sentimenti provati nell'infanzia. 
A tutt'oggi, molti imperativi del decalogo pretendono di essere consi­
derati validi, quando invece il quarto comandamento contraddice tutte 
le leggi della psicologia. Dovrebbe essere portato a conoscenza di tutti 
che l"'amore" estorto con la forza provoca danni gravissimi. Coloro che 
sono stati amati da bambini ameranno i genitori senza che vi sia bisogno 
di alcun comandamento. Obbedire a un ordine non genera mai amore. 
42 

---

6 
Soffocato dal'amore materno 
(Marcel Proust) 
Chi si sia preso il tempo e l'agio necessari per tuffarsi, una volta nella vita, 
nel mondo di Marce! Proust sa quale abbondanza di sentimenti, sensa­
zioni, immagini e osservazioni questo autore sia capace di trasmettere ai 
lettori. Per poterne scrivere in quel modo, egli deve aver riattraversato le 
stesse emozioni nei lunghi anni in cui ha lavorato alla sua opera. Ma co­
me è possibile che una tale ricchezza di esperienze non gli abbia dato la 
forza di vivere? Perché morì due mesi dopo aver concluso il suo lavoro? 
E come mai per soffocamento? La risposta abituale è "perché soffriva di 
asma e da ultimo è stato colpito da una polmonite". Ma per quale motivo 
soffriva di asma? Il primo grave attacco lo ebbe già a nove anni: che cosa 
lo aveva spinto verso quel disturbo? Non era forse un bambino molto 
amato dalla madre? Ha potuto percepire il suo amore oppure ha dovuto 
lottare contro i dubbi? 
Sta di fatto che egli è riuscito a descrivere l'universo delle sue osserva­
zioni, dei suoi sentimenti e pensieri soltanto dopo la morte della madre. A 
volte gli sembrava di costituire per lei una provocazione e gli era impossi­
bile mostrarsi a lei. Per lo meno, non quale egli era realmente, con i suoi 
pensieri e sentimenti. Lo si capisce perfettamente leggendo le lettere che 
lo scrittore le ha indirizzato, da cui citerò ampiamente più avanti. A suo 
modo, lei lo "amava". Si preoccupava molto per lui, ma voleva decidere fin 
nei minimi particolari tutto quanto lo riguardava, voleva imporgli le rela­
zioni che riteneva giuste, voleva permettergli o proibirgli ciò che doveva 
fare quando già aveva diciotto anni, voleva che lui fosse il figlio di cui lei 
aveva bisogno: dipendente e malleabile. Egli cercava di difendersi, ma scu­
sandosene e provando paura e disperazione, a tal punto temeva di perdere 
il suo affetto. Di fatto, cercò per tutta la vita di conquistare il vero amore 
della madre, ma sempre proteggendosi, con una sorta di ripiegamento in­
teriore, dal controllo e dall'autorità da lei perennemente esercitati. 
43 

---

DIRE E CELARE 
L'asma di Proust è l'espressione di questo stato di bisogno. Egli inspi­
rava troppa aria (''amore") e non gli era consentito di espirare quella in 
eccesso (controllo), di ribellarsi al "sequestro" della sua persona messo 
in atto dalla madre. Di certo, la sua grandiosa opera lo aiutò a dare final­
mente espressione a tutto questo e a farne generoso dono ad altri. Ma per 
anni il suo corpo patì in modo tormentoso, poiché egli non si autorizzò 
mai a divenire del tutto consapevole della sofferenza che gli derivava dal 
controllo e dalle pretese della madre. Evidentemente, si sentì costretto a 
risparmiare fino all'ultimo, fino alla morte, la madre interiorizzata, pen­
sando in tal modo di proteggere anche se stesso dalla verità. Ma il suo 
corpo non ha mai accettato quel compromesso, poiché conosceva la ve­
rità, probabilmente fin dal giorno della nascita. Per il corpo, la manipola­
zione e la cura della madre non sono mai state espressione di vero amore, 
bensì un segno di paura. La paura che una donna della buona borghesia, 
convenzionale e arrendevole, provava di fronte alla straordinaria creati­
vità del figlio. Jeannette Proust era molto attenta a interpretare nel modo 
migliore il suo ruolo di moglie di un medico di buona reputazione, onde 
godere la stima della società al cui giudizio teneva molto. L'originalità e la 
vivacità del figlio costituivano una provocazione che lei voleva a tutti i 
costi togliere di mezzo. Tutto questo non sfuggiva di certo a Marcel, 
bambino sveglio e sensibile che, tuttavia, fu a lungo costretto al silenzio. 
Soltanto dopo la morte della madre egli riuscì a rendere pubbliche le sue 
acute osservazioni e a rappresentare con sguardo critico la società bor­
ghese del tempo, come nessuno prima di lui aveva mai fatto. La madre ri­
mase tuttavia al riparo da ogni critica, sebbene fosse un perfetto modello 
vivente di quella società. 
A trentaquattro anni, subito dopo la morte della madre, Proust scrive 
a Montesquieu (cit. in Mauriac, 1958, p. 10): 
Mi sa così incapace di vivere senza di lei [. .. ]. La mia vita ha perduto ormai 
il solo scopo, la sola dolcezza, il solo amore, la sola consolazione che aves­
se. Ho perduto colei che con la sua incessante vigilanza mi portava, con la 
pace e l'affetto, il solo miele della mia vita [ ... ] . Ho bevuto alla fonte del 
dolore [. .. ] . Come diceva la suora che la curava, per lei io avevo sempre 
quattro anni. 
In questa descrizione dell'amore che lo scrittore aveva portato alla 
madre, si riflette il legame e la tragica dipendenza da lei, che non consen­
tivano liberazione e non lasciavano spazio a un'aperta ribellione contro 
quella perenne sorveglianza. La sofferenza si esprime nell'asma: "Inspiro 
44 

---

SOFFOCATO DALL'AMORE .\IATER"O 
troppa aria e non posso espirarla, tutto ciò che lei mi dà deve essere per 
me una buona cosa, anche se mi soffoca". 
Se volgiamo lo sguardo alla storia della sua infanzia vi ritroviamo le 
origini di quel dramma, il motivo per cui Proust ha accettato di dipende­
re così incondizionatamente e a lungo dalla madre, senza riuscire a libe­
rarsene, sebbene ciò gli procurasse un'indubbia sofferenza. 
I genitori di Proust si erano sposati il 3 settembre 1870 e il primogeni­
to, Marcel, nacque il 10 luglio 187 1 in una notte molto agitata, a Auteuil, 
dove la popolazione era ancora sotto lo shock dell'invasione prussiana. È 
facile immaginare che per la madre non fosse semplice astrarsi completa­
mente dal nervosismo dominante per concentrarsi esclusivamente e 
amorevolmente sul neonato. È inoltre probabile che il corpo del bambi­
no abbia avvertito quell'inquietudine e abbia dubitato che la sua nascita 
fosse desiderata. In una simile situazione il piccolo avrebbe sicuramente 
avuto bisogno di maggior quiete. La mancanza di tranquillità può susci­
tare in un neonato addirittura paure di morte i cui effetti si protrarranno 
anche nell'infanzia. Come accadde a Marcel. 
Da piccolo, gli fu sempre impossibile addormentarsi senza il bacio 
materno della buona notte; un bisogno, questo, che divenne sempre più 
acuto via via che i genitori e tutto il suo ambiente presero a deprecarlo. 
Come ogni bambino, Marcel voleva credere a tutti i costi nell'amore ma­
terno, sebbene, in certo modo, non riuscisse a liberarsi della memoria 
racchiusa nel suo corpo, che gli ricordava i sentimenti contraddittori 
provati dalla madre dopo averlo messo al mondo. Il bacio della buona 
notte aveva la funzione di sopire quella prima percezione corporea, ma 
già alla sera successiva i dubbi tornavano a manifestarsi. Tanto più che i 
frequentissimi ospiti serali che animavano il salotto di casa potevano ri­
svegliare in lui la sensazione che la madre tenesse più agli ospiti altobor­
ghesi che non al figlio. Al loro confronto egli era un essere talmente mi­
nuscolo. Così, se ne stava nel letto in attesa di un segno dell'amore che 
tanto aveva desiderato. E invece la madre riversava su di lui, ininterrotta­
mente, solo attenzione a che si comportasse bene, come si conveniva; in­
somma, la preoccupazione che fosse "normale". 
Divenuto adulto, Marcel si apprestò a esplorare un mondo che, secon­
do il suo modo di sentire, l'amore della madre gli aveva sottratto. Dap­
prima si mosse in modo attivo, girando per i salotti; poi, dopo la morte 
della madre, mise in moto la fantasia, descrivendo quel mondo con inau­
dita passione, precisione e sensibilità. Era come se avesse intrapreso un 
grande viaggio per ottenere finalmente risposta alle sue domande: "Mam­
ma, perché tutte queste persone sono più interessanti di me? Non vedi 
45 

---

DIRE E CELARE 
come sono vacue, snob? Perché tu dai così poca importanza alla mia vita, 
alla nostalgia che ho di te, all'amore che ti porto? Perché ti sono di pe­
so?". Questi sarebbero forse stati i pensieri del bambino se avesse potuto 
vivere consapevolmente le sue emozioni. Invece, Marcel voleva essere un 
bravo ragazzo e non creare problemi. Dunque, si avvicinò al mondo della 
madre e ne rimase affascinato: riuscì pertanto a raffigurarlo liberamente 
nei libri che andava scrivendo, come fa ogni artista, e poté persino criti­
carlo senza scrupoli. Scriveva sempre stando a letto, e di lì partiva per i 
suoi viaggi immaginari, come se il giaciglio cui la malattia lo costringeva 
potesse proteggerlo dalle conseguenze del suo gigantesco disvelamento, 
dal castigo tanto paventato. 
Lo scrittore ha la possibilità di far sì che i personaggi diano espressio­
ne ai veri sentimenti che nella realtà egli stesso non sarebbe mai in grado 
di articolare di fronte ai genitori. In ] ean Santeuil, romanzo giovanile for­
temente autobiografico, uscito postumo (che Claude Mauriac usa nella 
sua biografia come fonte per gli anni di gioventù), Proust esprime la sua 
sofferenza in modo molto più diretto, facendo capire di aver percepito il 
rifiuto dei genitori. Parla infatti (1952, p. 686) delle 
grandi probabilità di sventura [. . .] nella natura del figlio, nella salute di 
lui, nel suo carattere triste, nella sua prodigalità, nella pigrizia, nell'inca­
pacità di "farsi una posizione" [. .. ] nello "spreco di intelligenza". 
Nello stesso romanzo svela anche la sua rivolta contro la madre, sem­
pre parlando a nome del protagonista (ibidem, pp. 207-208): 
Allora la rabbia contro se stesso confluì a ingrandire la sua ira contro i ge­
nitori e siccome essi erano la causa della sua angoscia, di quella crudele 
inazione, di quei singhiozzi, della sua emicrania, della sua insonnia, avreb­
be voluto far loro del male o almeno, se sua madre fosse entrata, invece 
che ingiuriarla, dirle che non voleva più lavorare, che avrebbe dormito 
fuori casa tutte le notti, che suo padre gli pareva stupido [ ... ] tanto era il 
suo bisogno di colpire e ricambiarle, con parole che avrebbero percosso 
come pugni, un po' del male ch'essa gli aveva fatto. Ma quelle parole che 
non poteva dire restavano in lui e, come un veleno che non si riesce a 
espellere raggiunge tutte le membra, piedi e mani gli tremavano, si tende­
vano nel vuoto, cercavano una preda. 
Ma dopo che la madre è morta, Proust esprime soltanto amore. Dov'è, 
ora, la vera vita con i suoi dubbi, con le intense emozioni? Tutto è trasfi­
gurato in arte e il prezzo della fuga è l'asma. 
Il 9 marzo 1 903 Proust scrive alla madre: "Ma io non pretendo il pia-
46 

---

SOFFOCATO DALL'AMORE MATER;-.:O 
cere, è da molto che vi ho rinunciato".''' Nel dicembre 1903 scrive: "Al­
meno posso, nonostante tutto, dare grazia alla notte con un modo di vi­
vere di tuo gradimento" (1953 , p. 1 18). E, poco oltre: "Perché preferisco 
avere delle crisi e piacerti piuttosto che dispiacerti e non averne" 
(ibidem, p. 1 19). In una lettera scritta all'inizio del dicembre 1902** vi è 
un passo molto illuminante riguardo al conflitto fra corpo e morale: 
La verità è che quando vado bene, siccome la vita che mi fa andare bene ti 
esaspera, tu distruggi tutto fino a farmi andare male di nuovo. [. .. ] È triste
però non potere avere insieme affetto e salute. 
Il celebre ricordo legato alla madeleine intinta nel tè evoca uno dei rari 
momenti felici, in cui il bambino si sentì protetto e al sicuro presso la ma­
dre. Aveva undici anni, quando ritornò gelato e fradicio da una passeggia­
ta: la madre lo accolse abbracciandolo e dandogli del tè con una madeleine. 
Senza rimproverarlo. Quanto bastava, evidentemente, ad annullare per un 
momento le paure di morte che egli nutriva probabilmente fin dalla nascita 
e che erano legate al dubbio di non essere un bambino desiderato. 
Le punizioni frequenti e i rimbrotti dei genitori risvegliavano ogni vol­
ta quelle paure latenti, e un bambino così attento avrà pensato: "Ti sono 
di peso, mamma, tu mi vorresti diverso, me lo fai capire tanto spesso e 
continui anche a dirmelo". Ma il piccolo non riusciva a esprimersi a pa­
role, e l'origine delle sue paure continuò a rimanere nascosta. Se ne stava 
da solo a letto, nella sua camera, aspettando che la madre gli desse un se­
gnale del suo amore e gli spiegasse perché lo voleva diverso da quello che 
era. E tutto questo faceva male. Il dolore era evidentemente troppo gran­
de per poter essere percepito, talché gli interrogativi e i dubbi divennero 
letteratura, esiliati nel regno dell'arte. A Marcel Proust non fu dato di de­
cifrare l'enigma della propria vita. Io credo che il "tempo perduto" sia la 
sua vita non vissuta. 
La madre di Proust non era certamente migliore o peggiore delle nor­
mali madri di allora, e a modo suo si preoccupava certamente del benes­
sere del figlio. Non posso, tuttavia, unirmi al coro dei biografi che ne de­
cantano le qualità materne, poiché non posso identificarmi con il loro si­
stema di valori. Uno di loro scrive, per esempio, che la madre era agli oc­
chi del figlio un modello virtuoso di sacrificio di sé. È certamente presu­
mibile che Proust abbia imparato dalla madre a non godere le gioie che 
,., M. Prousr, Le lettere e i giorni. Dall'epistolario 1880- 1922, a cura <li G. Buzzi, Mondadori, Mi­
lano 1996, p. 352. [NdT] 
,,,., Ibidem, p. 493. [NdTJ 
47 

---

DIRE E CELARE 
provava, ma un tale atteggiamento nei confronti della vita non è, ai miei 
occhi, né lodevole né virtuoso. 
Proust si ammalò gravemente nel corpo perché si sentiva in obbligo di 
provare una gratitudine assoluta, mentre gli era impossibile opporre resi­
stenza al controllo e alle restrizioni impostegli dalla madre. La morale in­
teriorizzata lo costrinse a reprimere la ribellione. Se avesse potuto pro­
nunciare in prima persona, di fronte alla madre, le parole del suo perso­
naggio, Jean Santeuil, probabilmente non avrebbe sofferto di asma, non 
avrebbe avuto attacchi di soffocamento, non sarebbe stato obbligato a 
trascorrere in un letto metà della vita e non sarebbe morto tanto presto. 
Del resto, aveva scritto esplicitamente, in una lettera a lei diretta, che pre­
feriva la malattia al rischio di dispiacerle. Ancora oggi sono parole che ri­
suonano di frequente: dobbiamo essere ben consapevoli delle conse­
guenze che una simile cecità emotiva può avere. 

---

7 
Il grande maestro della scissione emotiva 
(James Joyce) 
A Zurigo, James Joyce dovette sottoporsi a quindici operazioni agli oc­
chi. Che cosa non voleva vedere e percepire? Dopo la morte del padre, 
così scrive in una lettera del 17 gennaio 1932 indirizzata a Harriet Shaw 
Weaver (1966, p. 529): 
Mio padre aveva per me un affetto straordinario. Era l'uomo più sciocco 
ch'io abbia mai conosciuto, eppure era crudelmente sagace. Ha pensato a 
me e parlato di me fino al suo ultimo respiro. lo gli ho sempre voluto be­
ne, essendo io stesso un peccatore, e mi piacevano anche i suoi difetti. 
Centinaia di pagine e diecine di personaggi nei miei libri sono derivati da 
lui. Il suo spirito asciutto (o meglio umido) e l'espressione del suo volto 
spesso mi hanno fatto contorcere dalle risate. 
A contraddire quest'immagine idealizzata del padre leggiamo la lette­
ra che lo scrittore manda alla moglie il 29 agosto 1904, dopo la morte del­
la madre (ibidem, p. 52): 
Come potrebbe piacermi l'idea della casa? [. 
.. ] Mia madre è stata uccisa 
lentamente, credo, dai maltrattamenti di mio padre, da anni di guai, e dal 
mio comportamento cinicamente franco. Guardando il suo volto quando 
era adagiata nella bara - un volto grigio e smagrito per il cancro - ho capi­
to che stavo osservando il volto di una vittima e ho maledetto il sistema 
che l'aveva resa una vittima. [Maledice il sistema, non il padre idealizzato! 
A.M.] Eravamo diciassette in famiglia. I fratelli e le sorelle non sono nien­
te per me. Solo un fratello è in grado di capirmi. 
Dietro queste righe scritte in modo quasi impersonale si nasconde la 
grande sofferenza del primogenito di una madre di diciassette figli e di 
un padre alcolizzato e violento. Ma è una sofferenza che non trova 
espressione nell'opera letteraria, dove Joyce anzi se ne distanzia giocando 
49 

---

DIRE E CELARE 
brillantemente con le provocazioni. Il bambino, spesso picchiato, ammi­
ra gli scherzi del padre e, divenuto adulto, li elabora in forma letteraria. 
Sono convinta che i suoi romanzi abbiano riscosso un così grande succes­
so anche perché molte sono le persone che apprezzano proprio questa 
modo di difendersi dai sentimenti, in letteratura e nella vita. Ho parlato 
di questo fenomeno nel mio libro Il risveglio di Eva a proposito del ro­
manzo autobiografico di Frank McCourt Le ceneri di Angela ( 1996).
50 

---

Conclusione 
Esistono probabilmente moltissime altre persone che hanno conosciuto 
un destino simile a quello degli scrittori qui descritti. Questi ultimi, tutta­
via, sono universalmente noti e pertanto la veridicità delle mie parole 
può essere messa a confronto con le loro opere e biografie. Comune a 
tutti loro è l'obbedienza al quarto comandamento e la perenne fedeltà a 
genitori che hanno procurato loro gravi sofferenze. Su questo altare essi 
hanno sacrificato il proprio bisogno di verità, la fedeltà a se stessi, l' esi­
genza di una comunicazione sincera, di dare e ricevere comprensione: 
tutto questo, nella speranza di essere amati e non più rifiutati. La verità 
racchiusa nelle loro opere era scissa, e sotto il peso del quarto comanda­
mento essi sono rimasti prigionieri della negazione. 
La negazione ha prodotto in loro l'insorgere di gravi malattie e li ha 
portati a una morte precoce, a dimostrare ancora una volta l'errore di 
Mosè nel dire che la reverenza nei confronti dei genitori promette lunga 
vita. Il quarto comandamento trasmette una minaccia inequivoca. 
Di certo, molti vivono a lungo se idealizzano per tutta la vita i genitori 
che hanno inflitto loro maltrattamenti. Non sappiamo, tuttavia, quale pe­
so abbia esercitato su di loro quella menzogna. I più l'hanno sicuramente 
trasmessa alla generazione successiva. Viceversa, sappiamo che gli scrit­
tori citati avevano cominciato a intuire la verità: ma, vivendo isolati e in 
una società sempre schierata dalla parte dei genitori, non hanno trovato 
il coraggio di rinunciare alla negazione. 
Ciascuno è in grado di valutare quale peso eserciti la società su di noi. 
La persona che in età adulta riconosce la crudeltà della propria madre e 
ne parla apertamente, si sentirà dire da tutti e anche dai terapeuti: "An­
che lei aveva molti problemi, eppure ha fatto per te questo e quest'altro. 
Non dovresti condannarla o giudicarla in modo unilaterale: non tutto è 
bianco o nero. Non esistono genitori ideali" eccetera. Si ha l'impressione 
5 1 

---

DIRE E CELARE 
che quanti usano questi argomenti difendano la propria madre che, pe­
raltro, nessuno ha biasimato: il discorso riguarda la madre di un altro. La 
pressione esercitata dalla società è molto più forte di quanto si pensi e, 
pertanto, io spero che quanto ho scritto sugli autori presi in considera­
zione non sia inteso come una condanna, come un'accusa di viltà: ho 
semplicemente voluto mettere in luce il dramma di alcuni esseri umani 
che intuivano la verità ma, nel loro isolamento, non riuscirono ad ammet­
terla. Ho scritto questo libro nella speranza di ridurre quell'isolamento. 
Spesso, infatti, la solitudine del bambino, oggi divenuto adulto, si ripre­
senta nella terapia, e molte terapie sono condotte sotto il segno tirannico 
del quarto comandamento. 

---

Parte seconda 
La morale tradizionale nelle terapie 
e il sapere del corpo 
Non avere ricordi dell'infanzia è come esse­
re condannati a trascinarsi sempre dietro 
una cassa di cui non si conosce il contenuto. 
E più si diventa vecchi, più la cassa sembra 
pesante e cresce la voglia di porerla final-
mente aprire. 
JUREK BECKER'0' 
'' Jurek Becker è stato internato da piccolo nei campi di Ravensbri.ick e di Sachsenhausen, dei quali 
non ha conservato alcun ricordo. Per tutta la vita si è dedicato alla ricerca del bambino che, grazie al­
le amorevoli cure della madre, è sopravvissuto all'estrema ferocia dei Lager. 

---

---

Introduzione 
Gli scrittori di cui ho raccontato la vita nella prima parte di questo libro 
appartengono tutti a secoli passati. È cambiato qualcosa nel frattempo? 
Non molto, a dire il vero, tranne che oggi diverse persone che nell'infan­
zia sono state vittime di maltrattamenti cercano forse aiuto in una tera­
pia per liberarsi delle conseguenze che perdurano in loro anche in età 
adulta. Tuttavia, gli stessi terapeuti, al pari dei pazienti, esitano a pren­
dere atto della piena verità e, per questo motivo, soltanto in pochissimi 
casi è possibile ottenere l'auspicata liberazione. Vero è comunque che, a 
breve termine, i sintomi possono recedere se il paziente riesce a rivivere 
le proprie emozioni con l'aiuto del terapeuta: riesce infatti ad averne 
percezione e a dare loro espressione in presenza di un altro, cosa che 
prima non si era mai permesso di fare. Ma lo stesso terapeuta, finché si 
pone al servizio di alcune divinità (figure genitoriali) - si chiamino Jahvè, 
Allah, Gesù, Partito comunista, Freud, Jung ecc. -, non riuscirà ad ac­
compagnare il paziente lungo la strada dell'autonomia. Spesso, la mora­
le del quarto comandamento tiene prigionieri entrambi, e il corpo del 
paziente ne paga il prezzo. 
Quando sostengo che oggi quel sacrificio non è più necessario poiché 
è possibile liberarsi dall'imperio della morale e del quarto comandamen­
to senza doversi punire e senza recare danno ad altri, vengo spesso tac­
ciata di ingenuo ottimismo. Come dimostrare, infatti, che è possibile di­
ventare libero a chi si è aggrappato per tutta la vita alle costrizioni che 
nell'infanzia gli sono servite per soprawivere? Quando dico che ho con­
quistato quella libertà nel momento in cui sono riuscita a decifrare la mia 
storia, devo ammettere che non rappresento un buon esempio, poiché mi 
sono stati necessari più di quarant'anni per arrivare là dove oggi mi tro­
vo. Ma altri esempi non mancano. Conosco infatti persone che sono riu­
scite a riportare alla luce i propri ricordi in un tempo molto più breve e 
55 

---

LA MORALE TRADIZIONALE NELLE TERAPIE E IL SAPERE DEL CORPO 
che dopo aver scoperto la propria verità hanno definitivamente abban­
donato il nascondiglio autistico in cui avevano dovuto cercare riparo fino 
ad allora. Il mio viaggio è durato tanto a lungo perché per decenni ho do­
vuto percorrere la mia strada da sola e soltanto verso la fine ho trovato la 
persona giusta che mi potesse accompagnare. Lungo quel percorso ho 
incontrato anche altri che desideravano conoscere la propria storia con 
tutte le loro forze. Volevano capire da che cosa sentivano la necessità di 
difendersi, che cosa aveva inculcato in loro tanta paura e perché queste 
paure e le ferite profonde che si erano aperte in loro nei primissimi anni 
di vita avevano ripercussioni tanto durature. Come nel mio caso, doveva­
no lottare contro la dittatura della morale tradizionale, ma raramente 
erano soli. Vi erano già libri e gruppi di persone che potevano rendere 
quel percorso più agevole. Non appena le loro percezioni trovavano con­
ferma, non si sentivano più smarriti e si autorizzavano ad accettare la rab­
bia e lo spavento che provavano nell'avvicinarsi alla verità. 
Henrik Ibsen ha parlato dei pilastri della nostra società riferendosi ai 
potenti che approfittano dell'ipocrisia di cui essa è impregnata. Io mi au­
guro che le persone che hanno riconosciuto la propria storia e si sono li­
berate delle menzogne imposte dalla morale divengano i pilastri di una 
futura società fondata sulla consapevolezza. Ai miei occhi, infatti, l'inte­
ro impianto della cultura è una farsa se non vi è consapevolezza di ciò che 
abbiamo vissuto all'inizio della vita. Gli scrittori aspirano a creare opere 
belle, eppure non si sforzano di conoscere la fonte inconscia della loro 
creatività, dell'impulso a esprimersi e a comunicare. Per lo più perché te­
mono, in tal modo, di perdere il loro talento creativo. Lo stesso timore 
provano i pittori, persino quelli che (a mio giudizio) rappresentano in 
modo palese le proprie paure inconsce, per esempio Francis Bacon, Hie­
ronymus Bosch, Salvador Dali e molti altri surrealisti. Cercano di comu­
nicare tramite i loro quadri, questo è vero, ma in modo tale da proteggere 
la negazione delle esperienze infantili, e a tale negazione danno il nome 
di arte. La cultura osserva ancora un tabù: è vietato scrutare nella biogra­
fia dell'artista. Quando io credo, invece, che proprio la storia inconscia 
della propria vita spinga l'artista a esprimersi in forme sempre nuove 
(Miller, 1981). Eppure quella storia deve rimanere segreta, sconosciuta 
all'artista e alla società, poiché metterebbe a nudo la sofferenza provata 
nei primissimi anni a causa dell'educazione impartita, infrangendo il co­
mandamento che impone di "onorare il padre e la madre". 
Quasi tutte le istituzioni partecipano a questa fuga dalla verità: sono 
guidate, infatti, da esseri umani, e la maggior parte degli esseri umani te­
me persino la semplice evocazione dell'infanzia. È una paura diffusa 
56 

---

INTRODUZIONE 
ovunque, negli ambulatori di medici e psicoterapeuti, negli studi degli 
avvocati, nei tribunali e, non da ultimo, nei media. 
Sono stata di recente a trovare la mia libraia, che mi ha raccontato di 
aver seguito una trasmissione televisiva sui bambini maltrattati. Veniva­
no presentati casi estremi di crudeltà, tra cui quello di una madre che era 
infermiera e che, quando portava i figli dal medico, si dimostrava madre 
amorevole e premurosa. A casa, invece, somministrava volutamente ai 
piccoli farmaci patogeni che li portarono alla morte senza che, sulle pri­
me, i sospetti cadessero su di lei. La mia libraia era inorridita del fatto che 
gli esperti presenti in studio non avessero detto una sola parola sui motivi 
che potevano spingere una madre a comportarsi a quel modo: quasi che 
un evento del genere fosse una maledizione piovuta dal cielo. "Perché 
non dichiaravano la verità?" mi domandò. "Perché gli esperti non dice­
vano che quelle madri avevano a loro volta subìto pesanti maltrattamenti 
e ora ripetevano ciò di cui avevano fatto esperienza?" "Gli esperti lo di­
rebbero se lo sapessero", replicai. "Ma evidentemente non lo sanno." 
"Come è possibile", domandò ancora la donna, "se lo so io che non sono 
un'esperta? Basta leggere un paio di libri. Da quando ho preso a farlo, il 
rapporto con i miei figli è molto cambiato. E, allora, come può un esper­
to dire che casi così estremi di maltrattamenti sui bambini sono per for­
tuna una rarità e che non se ne conosce la ragione?" 
Proprio la reazione della libraia mi ha convinto della necessità di scri­
vere questo nuovo libro, anche se forse occorrerà molto tempo prima che 
esso porti sollievo a un gran numero di persone. Non ho dubbi, però, sul 
fatto che fin da subito troverà conferma presso molti che hanno vissuto 
in prima persona quel tipo di esperienze. 
I miei tentativi di comunicare al Vaticano ciò che sapevo sull'impor­
tanza delle esperienze infantili mi hanno dimostrato che è impossibile ri­
svegliare il sentimento della compassione in uomini e donne che all'inizio 
della vita hanno imparato a reprimere qualsiasi sentimento autentico e 
naturale al punto di cancellarne ogni traccia per il resto della loro esisten­
za e, addirittura, di non essere nemmeno interessati ai sentimenti del 
prossimo. Coloro che da piccoli sono stati massacrati nell'anima sembra­
no vivere in un bunker, all'interno del quale è loro consentito soltanto di 
pregare Dio. A lui essi delegano ogni responsabilità e continuano, da 
bravi, a seguire i precetti della Chiesa per non essere castigati di qualche 
manchevolezza da un Dio al quale attribuiscono sentimenti amorevoli. 
Poco dopo l'arresto di Saddam Hussein, in tutto il mondo si levarono 
improvvisamente, sollecitate dallo stesso Vaticano, voci di compassione 
57 

---

LA MORALE TRADIZIONALE NELLE TERAPIE E IL SAPERE DEL CORPO 
per un tiranno senza scrupoli, fino ad allora tanto temuto. Ma io non cre­
do che il nostro giudizio sui tiranni possa fare appello semplicemente al 
sentimento di compassione che proviamo per un singolo essere umano, 
dimenticando ciò che essi hanno fatto. 
Saddam Hussein è nato il 28 aprile 193 7 ed è cresciuto in una famiglia 
di contadini che viveva molto poveramente nei pressi di Tikrit, non pos­
sedendo terra propria. Secondo quanto scrivono le autrici della sua bio­
grafia,J udith Miller e Laurie Mylroie (1990), il padre biologico ha lascia­
to la moglie poco prima o poco dopo la nascita del bambino. Il patrigno, 
un pastore, ha sempre umiliato il piccolo, chiamandolo figlio di un cane 
o figlio di puttana, picchiandolo senza pietà e torturandolo nei modi più
brutali. Per sfruttare al meglio la forza lavoro del bambino che dipende­
va da lui, gli ha impedito di andare a scuola fino ai dieci anni. Nel frat­
tempo, lo svegliava nel cuore della notte ordinandogli di andare a badare 
al gregge. In questi anni fondamentali ogni bambino si crea le proprie 
rappresentazioni del mondo e dei valori della vita, mentre maturano in 
lui i desideri che sogna di vedere realizzati. Per Saddam, prigioniero del 
patrigno, quei desideri potevano significare una cosa soltanto: esercitare 
sugli altri un potere incondizionato. Nel suo cervello ha probabilmente 
preso forma un'idea: egli avrebbe potuto salvare la dignità che gli era sta­
ta sottratta soltanto se avesse esercitato sugli altri lo stesso potere che il 
patrigno esercitava su di lui. Durante l'infanzia non aveva conosciuto al­
tri ideali, altri modelli: soltanto il patrigno onnipotente e lui stesso, vitti­
ma consegnata senza scampo al terrore. Divenuto adulto, ha organizzato 
la struttura totalitaria del suo paese secondo quel modello. Il suo corpo 
non conosceva altro che violenza. 
Ogni dittatore nega la sofferenza provata da bambino e cerca di di­
menticarla facendo ricorso alla megalomania. Tuttavia, l'inconscio regi­
stra nelle cellule del corpo l'intera storia e arriva il giorno in cui spinge la 
persona a confrontarsi con la propria verità. Con tutti i suoi miliardi, 
Saddam ha cercato rifugio proprio nelle vicinanze del paese natale, là do­
ve da bambino non aveva mai ricevuto aiuto, in un luogo molto sospetto, 
che non poteva in alcun modo proteggerlo: in ciò si riflette la disperazio­
ne della sua infanzia e si palesa la coazione a ripetere. Da piccolo, non 
aveva avuto scampo. 
È possibile dimostrare che nel corso della vita il carattere di un tiran­
no non si modifica mai, che egli usa il suo potere in modo distruttivo fin­
ché non gli viene opposta resistenza. Questo, perché il suo vero obiettivo 
inconscio, che si nasconde dietro i gesti consapevoli, rimane perenne­
mente uguale: cancellare, con l'aiuto del potere, le umiliazioni subite e 
58 

---

11\:TRODUZIONE 
negate nell'infanzia. Un obiettivo irrealizzabile, poiché non è possibile 
cancellare e nemmeno elaborare il passato fintanto che si nega la soffe­
renza patita: pertanto, l'impresa di ogni dittatore è condannata alla ripe­
tizione e, di conseguenza, al fallimento. Sempre nuove vittime ne paghe­
ranno il prezzo. 
Con i suoi atti, Hitler inscenò di fronte al mondo intero ciò che aveva 
subìto dal padre: distruttivo, spietato, vanaglorioso, millantatore, senza 
scrupoli, perverso, narcisista, miope e stupido. Inconsciamente, lo imita­
va e, in tal modo, gli rimaneva fedele. Lo stesso e per gli stessi motivi è av­
venuto con altri dittatori, Stalin, Mussolini, Ceausescu, Idi Amin, Sad­
dam Hussein e tanti altri ancora. La biografia di Saddam è un esempio 
clamoroso dell'umiliazione estrema inflitta a un bambino, a causa della 
quale, anni dopo, migliaia e migliaia di vittime pagheranno con la vita il 
prezzo della sua vendetta. Il rifiuto di imparare finalmente da queste 
realtà appare grottesco, eppure è del tutto spiegabile. 
Il tiranno senza scrupoli, infatti, muove le paure rimosse di quanti so­
no stati maltrattati da piccoli, di quanti non hanno mai potuto accusare il 
padre né possono farlo oggi, e che gli rimangono fedeli nonostante i tor­
menti patiti. Ogni tiranno simboleggia quel padre, al quale si rimane ag­
grappati con tutto il proprio essere, nella speranza di riuscire un giorno a 
trasformarlo in una creatura amorevole con l'aiuto della propria cecità. 
Queste speranze hanno forse mosso i rappresentanti della Chiesa cat­
tolica a mostrare compassione per Hussein. Due anni fa avevo cercato 
l'appoggio di alcuni cardinali per presentare al Vaticano i materiali che 
dimostravano quali danni futuri provocassero le percosse date ai bambi­
ni; chiedevo di spiegarlo ai giovani genitori. Ma, come ho già detto, nes­
sun dei prelati ai quali mi ero rivolta mostrò il benché minimo interesse 
per il problema, ovunque ignorato ma scottante, dei maltrattamenti in­
flitti ai bambini. Non ebbi un solo segno di compassione cristiana. Oggi, 
essi mostrano indubbiamente di essere capaci di compassione ma - ed è 
significativo - non già nei confronti dei bambini picchiati o delle vittime 
di Saddam, bensì per lo stesso Saddam, per la figura paterna senza scru­
poli che simboleggia il despota temuto. 
I bambini che sono stati picchiati, torturati, umiliati, che non hanno 
mai avuto accanto a sé un Testimone soccorrevole, in genere mostrano, 
in età adulta, grande tolleranza per gli atti crudeli delle figure genitoriali 
e una palese, sorprendente indifferenza per la sofferenza dei bambini 
maltrattati. Rifiutano di riconoscere di essere stati vittime anch'essi, e 
l'indifferenza consente loro di non aprire gli occhi. Diventano, così, di­
fensori del male anche quando sono convinti dei propri scopi umanitari. 
59 

---

LA MORALE TRADIZIONALE NELLE TERAPIE E IL SAPERE DEL CORPO 
Fin da piccoli hanno dovuto imparare a reprimere e ignorare i veri senti­
menti per affidarsi, invece, soltanto alle direttive dei genitori, degli inse­
gnanti e delle autorità ecclesiastiche. Ora, divenuti adulti, non si conce­
dono più il tempo di percepire i propri sentimenti autentici. A meno che 
non aderiscano perfettamente al sistema patriarcale nel quale vivono: ne 
è un esempio la compassione nei confronti del padre, per quanto distrut­
tivo e pericoloso egli sia. Più i crimini del tiranno sono enormi, più egli 
può evidentemente contare sulla tolleranza, fintanto che i suoi ammira­
tori tengono ermeticamente chiusa la porta che conduce al riconosci­
mento delle sofferenze patite durante l'infanzia. 

---

I 
Maltrattare i bambini è naturale 
Da alcuni anni leggo i resoconti dei forum di Ourchildhood e ripeto so­
vente la stessa esperienza: la maggior parte di coloro che vi accedono per 
la prima volta scrivono che hanno già letto molto di quanto vi si scrive, 
ma si domandano se è il posto giusto per loro, poiché da bambini non 
hanno subìto veri e propri maltrattamenti, mentre qui si parla di terribili 
sofferenze. È vero che ogni tanto sono stati picchiati, disprezzati o umi­
liati in qualche modo, ma non hanno mai sofferto tanto quanto molti de­
gli altri partecipanti. Eppure, con il passare del tempo anche loro riferi­
scono di comportamenti vergognosi da parte dei genitori, comportamen­
ti che non esito a definire abusi e che anche altri riconoscono per tali. 
Tutti costoro hanno avuto bisogno di un certo tempo per recepire le trac­
ce della sofferenza patita da piccoli e soltanto grazie all'empatia degli al­
tri riescono a dare libero sfogo ai propri sentimenti. 
Questo fenomeno spiega latteggiamento diffuso ovunque nel mondo 
nei confronti dei bambini maltrattati. Spesso, se ne parla come di errori 
involontari commessi da genitori che nutrivano le migliori intenzioni, ma 
per i quali educare i figli rappresentava un carico eccessivo. E quasi sem­
pre si attribuisce alla disoccupazione o alla fatica eccessiva la causa di 
una sberla di troppo che sfugge di mano; oppure, se la madre spezza un 
appendiabiti sulla schiena dei figli, si chiamano in causa le tensioni fra i 
coniugi. Tali assurde spiegazioni sono il frutto della nostra morale, che 
da sempre parteggia per gli adulti contro i bambini. Chi fa propria questa 
prospettiva non è capace di riconoscere la sofferenza dei piccoli. Di qui 
ha preso il via la mia idea di creare dei forum in cui le persone possano 
raccontare di quanto hanno sofferto e con il tempo, così mi auguro, di 
mettere in piena luce tutto ciò che un bambino deve sopportare senza 
poter contare sul sostegno della società. Grazie a questi racconti si com­
prende come nasca l'odio che in età adulta porterà bambini dapprima in-
61 

---

LA MORALE TRADIZIONALE NELLE TERAPIE E IL SAPERE DEL CORPO 
nocenti a tradurre in atti concreti, per esempio, il delirio di un folle o a 
organizzare, approvare, eseguire, difendere e dimenticare un gigantesco 
olocausto. 
Nondimeno, l'opinione pubblica non vuole interrogarsi sulle forme di 
disciplina, sui maltrattamenti e le umiliazioni dai quali dipende se bam­
bini del tutto normali si sono trasformati in mostri. Sia i mostri sia coloro 
che hanno rivolto contro di sé i sentimenti di rabbia e furore e si sono 
ammalati difendono da ogni rimprovero i genitori che un tempo li hanno 
così ferocemente puniti. Non sanno ciò che quei maltrattamenti hanno 
prodotto in loro, non sanno quanto ne hanno sofferto, e non vogliono sa­
perlo. Li definiscono atti compiuti per il loro bene. 
Nemmeno i manuali di autoterapia e la vasta letteratura sull'assistenza 
terapeutica prendono apertamente le difese del bambino. Al lettore si 
consiglia di abbandonare il ruolo di vittima, di non incolpare nessuno dei 
disturbi esistenziali di cui soffre, di essere fedele a se stesso per liberarsi 
del passato e, nel contempo, per conservare un buon rapporto con i geni­
tori. Io scorgo in questi consigli tutte le contraddizioni della Pedagogia 
nera e della morale tradizionale. Ma vi scorgo anche il pericolo di abban­
donare il bambino torturato al suo smarrimento, di chiedergli uno sforzo 
morale eccessivo, esponendolo al rischio di non diventare mai più adulto. 
Poiché diventare adulto significherebbe smettere di negare la verità, 
sentire dentro di sé la sofferenza rimossa, prendere conoscenza anche 
mentalmente della storia che il corpo conosce emotivamente; significhe­
rebbe integrarla e non doverla più rimuovere. La possibilità di conserva­
re il contatto con i genitori dipenderà poi dal contesto. Importante è la ri­
nuncia al legame patogeno con i genitori dell'infanzia oggi interiorizzati: 
legame che prende nome di amore ma che amore non è, poiché si compo­
ne di un insieme di elementi quali gratitudine, compassione, aspettative, 
negazione, illusioni, obbedienza, timore e paura dei castighi. 
Mi sono spesso domandata come sia possibile che molte persone so­
stengano di aver tratto vantaggio da una terapia mentre altri, nonostante 
decenni di analisi o terapie diverse, siano rimaste impantanate nei loro 
sintomi senza riuscire a liberarsene. Nei casi positivi, ho constatato che il 
paziente è riuscito a liberarsi del legame distruttivo creatosi nel bambino 
maltrattato quando ha trovato un sostegno che gli ha consentito di ritro­
vare la propria storia e di articolare lo sdegno provato per il comporta­
mento dei genitori. Divenuto adulto, costui è riuscito a costruirsi una vita 
con maggiore libertà, senza necessariamente odiare i genitori. Non così, 
invece, le persone che il terapeuta ha spinto a perdonare e che si convin­
cevano che il perdono rappresentasse effettivamente il buon esito della 
62 

---

MALTRATTARE I BA!\IBlĆI È NATCRALE 
terapia. Costoro rimangono intrappolati nella posizione del bambino che 
crede di amare i genitori, consentendo che le figure genitoriali interioriz­
zate lo controllino per tutta la vita e lo distruggano (per esempio, con la 
malattia). Una dipendenza di questo tipo favorisce l'odio, rimosso ma at­
tivo, e spinge a rivolgere l'aggressività verso persone innocenti. Noi odia­
mo soltanto quando ci sentiamo impotenti. 
Ho ricevuto centinaia di lettere che confermano le mie affermazioni. 
Paula, una giovane ventiseienne che soffre di allergie, mi scrive per esem­
pio che quand'era bambina lo zio abusava sessualmente di lei ogni volta 
che andava a trovarla, toccandole spudoratamente il seno anche in pre­
senza di altri familiari. Nel contempo, questo zio era anche l'unica perso­
na che le prestasse attenzione e si occupasse di lei. Nessuno la proteggeva 
e, quando lei si lamentava, i genitori le dicevano che non doveva prestarsi 
al gioco. Non solo non assumevano le sue difese, ma la caricavano di ogni 
responsabilità. Lo zio si è poi ammalato di cancro e Paula non voleva an­
darlo a trovare per la gran rabbia che provava verso quel vecchio. La te­
rapeuta, invece, le diceva che più tardi si sarebbe pentita di quel rifiuto e 
che non le sarebbe servito proprio a niente irritare ora la sua famiglia. 
Così, Paula lo andò a trovare, reprimendo la vera rabbia che sentiva den­
tro di sé. Poco dopo la morte dello zio, il ricordo di quegli abusi assunse 
una forma del tutto diversa e la giovane donna cominciò a provare addi­
rittura amore per lui. La terapeuta se ne rallegrò e lei stessa fu contenta di 
sé, come se l'amore l'avesse apparentemente liberata dall'odio e dalle al­
lergie. All'improvviso, tuttavia, cominciò a soffrire di una grave asma, fa­
ticava a respirare e non riusciva a capire il motivo di quella malattia: si 
sentiva senza colpa, era persino riuscita a perdonare lo zio, a non provare 
alcun rancore nei suoi confronti. Qual era dunque il motivo di quella pu­
nizione? Riconduceva infatti il sopravvenire della malattia ai sentimenti 
di rabbia che aveva provato un tempo. Dopo aver letto uno dei miei libri, 
prese spunto dalla malattia per scrivermi e, non appena riuscì a rinuncia­
re all"'amore" per lo zio, l'asma scomparve. Questo è un buon esempio 
per mostrare che cosa significhi porre l'obbedienza al posto dell'amore. 
Un'altra donna si stupiva, dopo alcuni anni di psicoanalisi, di accusare 
dolori alle gambe che i medici non riuscivano a imputare ad alcun moti­
vo. Lei stessa prese a interrogarsi su eventuali cause psichiche. Nell' anali­
si lavorava già da anni intorno alla presunta fantasia di un abuso sessuale 
subìto a opera del padre. Avrebbe tanto voluto credere all'analista, che le 
suggeriva trattarsi di fantasie e non già di ricordi di avvenimenti reali. Ma 
tutte quelle riflessioni non l'aiutavano a capire il motivo dei dolori che 
provava alle gambe. Quando finalmente interruppe il trattamento, con 
63 

---

LA MORALE TRADIZIONALE NELLE TERAPIE E IL SAPERE DEL CORPO 
sua grande sorpresa i dolori scomparvero. Quel segnale l'avvertiva che si 
trovava in un mondo da cui non sarebbe riuscita a uscire. Lei voleva ef­
fettivamente abbandonare l'analista e le sue interpretazioni fuorvianti, 
ma non osava farlo. Così, per un certo tempo i dolori alle gambe sono 
riusciti a bloccare in lei il bisogno di fuggire, finché non si è decisa a in­
terrompere l'analisi non aspettandosi più alcuna aiuto da quella parte. 
Il legame alle figure genitoriali, che qui cerco di descrivere, è il legame 
che ci tiene stretti a genitori capaci di maltrattarci e che ci impedisce di li­
berarcene. I bisogni naturali del bambino rimasti inappagati, li trasferia­
mo in seguito sui terapeuti, sul coniuge, sui figli. Non riusciamo a crede­
re che i genitori li abbiano davvero ignorati o addirittura volutamente 
non soddisfatti, costringendoci a rimuoverli. Speriamo che le persone 
con cui ora entriamo in rapporto vengano finalmente incontro alle nostre 
richieste, ci comprendano, ci sostengano, ci rispettino e ci aiutino nelle 
grandi decisioni della vita. Poiché queste aspettative trovano alimento 
nella negazione della realtà infantile, noi non riusciamo ad abbandonar­
le, quanto meno con un atto di volontà, come ho detto sopra. Con il tem­
po scompariranno, invece, se avremo la volontà di confrontarci con la 
nostra verità. Non è un percorso facile e produce sofferenza, ma è una 
strada percorribile. 
Nei forum capita spesso che qualcuno si irriti perché altre persone del 
gruppo reagiscono con indignazione ascoltando del comportamento di 
genitori che, pure, non conoscono: eppure, lo sdegno è suscitato proprio 
dalle parole di chi ha descritto quel comportamento. Tuttavia, lamentarsi 
degli atti compiuti dai genitori è cosa diversa dal prendere pienamente 
sul serio i dati di realtà: nel fare ciò, si risveglia la paura del castigo prova­
ta dal bambino, e pertanto molti preferiscono mantenere rimosse le per­
cezioni dei primi anni, continuando a non vedere la verità, ad abbellire i 
fatti e a conciliarsi con l'idea del perdono. Insomma, a rimanere prigio­
nieri delle aspettative infantili. 
Ho iniziato la mia prima analisi nel 1958 e, se mi guardo alle spalle, ho 
la sensazione che la mia analista fosse impregnata di morale. Non me ne 
sono resa conto poiché io stessa sono cresciuta con quei principi e valori. 
Con lei, pertanto, non potevo riconoscere di essere stata maltrattata da 
piccola. Per fare questo ho avuto bisogno di una testimone che aveva già 
percorso quella via e non partecipava più della negazione che la nostra 
società pratica di fronte ai maltrattamenti inflitti ai bambini. Ancora og­
gi, dopo che sono trascorsi vari decenni, questo atteggiamento non è ov­
vio. Nel leggere i resoconti dei casi clinici, vediamo come molti terapeuti, 
pur affermando di prendere le parti del bambino, assumano per lo più 
64 

---

MALrRATTARE I BAMBINI È NATURALE 
un atteggiamento pedagogico di cui rimangono inconsapevoli, poiché 
non vi hanno mai riflettuto. Molti di loro citano dai miei libri e sollecita­
no i pazienti a rendere giustizia a se stessi senza cedere alle richieste di al­
tri: eppure, quando leggo, ho la sensazione che diano sempre consigli im­
possibili da seguire. Ciò che io descrivo quale esito di una storia, è spesso 
rappresentato come un modo di essere sbagliato che lo stesso paziente 
deve correggere. "Bisogna imparare a rispettarsi, a dare valore alle pro­
prie qualità, a fare questo e quello." Si danno tutta una serie di informa­
zioni, tese ad aiutare il paziente a riconquistare la stima di sé, ma senza 
riuscire a liberarlo dei suoi blocchi. Ma chi non riesce a darsi valore, a ri­
spettarsi, a dare libero corso alla propria creatività non agisce così volon­
tariamente: i suoi blocchi sono l'esito di una storia che deve imparare a 
conoscere con la maggior precisione possibile, a livello emotivo, per ca­
pire il motivo per cui è diventato la persona che oggi egli è. Nel momento 
in cui lo avrà compreso, poiché lo ha vissuto anche emotivamente, non 
avrà più bisogno di consigli di sorta. Avrà bisogno soltanto di un Testi­
mone consapevole che lo accompagni verso la strada che lo porta alla sua 
verità, lungo la quale potrà concedersi ciò che ha sempre desiderato e a 
cui ha dovuto rinunciare: fiducia, rispetto e amore di sé. Ha bisogno di 
smettere di aspettarsi che un giorno i genitori gli diano ciò che gli hanno 
negato quand'era bambino. 
Per questo motivo soltanto poche persone hanno percorso quella via, 
mentre sono molti ad accontentarsi dei consigli impartiti dai terapeuti, 
così come molti si lasciano convincere dai principi religiosi ad abbando­
nare la ricerca della propria verità. Poco sopra ho citato la paura quale 
fattore determinante, eppure sono convinta che essa avrebbe meno peso 
se la realtà dei maltrattamenti inflitti ai bambini non costituisse un tabù 
sociale. Finora, molti che ne sono stati vittime hanno negato la verità pro­
prio a causa di quella paura infantile, facendo sì che essa rimanesse cela­
ta. Ma quando le vittime cominciano a raccontare ciò che hanno subìto, 
anche i terapeuti saranno costretti a prendere atto di quelle realtà. Ho 
sentito di recente che uno psicoanalista tedesco ha affermato in pubblico 
di avere pochi pazienti che accusano di essere stati maltrattati da piccoli. 
Un'affermazione sorprendente, giacché non conosco una sola persona 
che soffra di sintomi psichici e cerchi una terapia ma non sia mai stata 
maltrattata nell'infanzia. E per maltrattamenti intendo anche le umilia­
zioni che da millenni vengono definite misure pedagogiche. Forse, si 
tratta soltanto di definizioni, ma sono a mio parere decisive. 
65 

---

---

2 
Nella giostra dei sentimenti 
Qualche tempo fa sono passata accanto a una giostra per bambini e mi 
sono fermata un momento a godermi la gioia che provavano quei piccoli. 
Avevano più o meno due anni, ed era proprio un sentimento di gioia 
quello che vedevo riflesso sul loro viso. Ma non soltanto. In alcuni era pa­
lese anche la paura di andare così veloci da soli e di sedere al volante: 
paura, ma anche orgoglio di essere "grandi" e di essere alla guida. A quei 
sentimenti si mescolavano la curiosità di sapere come sarebbe andata la 
corsa e l'inquietudine nel non vedere i genitori. Non era difficile consta­
tare come tutti quei sentimenti si alternassero e trovassero espressione 
nel turbine del movimento inatteso. Dopo essermi allontanata, ho preso 
a interrogarmi su ciò che avviene in un bambino quando il suo corpo ser­
ve a soddisfare i bisogni sessuali degli adulti. Come mi è venuto quel pen­
siero? Forse perché la gioia che avevo letto in viso ai piccoli tradiva anche 
una tensione, una diffidenza. Forse, pensavo, quel girare velocemente in 
tondo era percepito dal loro corpo come qualcosa di estraneo, di insoli­
to, che incuteva anche un certo spavento. Tant'è che, quando scendeva­
no, nei loro occhi si leggeva inquietudine, smarrimento. I bambini si te­
nevano stretti ai genitori. Forse, pensai ancora, quella sensazione di vo­
luttà non corrisponde al loro animo di bambini, non è programmata dal­
la natura. Si tratta di un'attrezzatura artificiale con cui si guadagna del 
denaro. Così, tornai al mio tema: che cosa prova una bambina che subi­
sce un abuso sessuale quando la madre, per esempio, non la tocca perché 
la rifiuta e, a causa di ciò che lei stessa ha subìto nell'infanzia, nasconde a 
se stessa ogni sentimento amorevole? La bambina proverà a tal punto il 
desiderio di un contatto da accoglierlo comunque con gratitudine, come 
se venisse a soddisfare un bisogno urgente. Ma al tempo stesso avvertirà 
sordamente che il suo essere autentico, la sua voglia di comunicare, di te­
nerezza fisica è solo sfruttata dal padre, che il suo corpo è usato esclusiva-
67 

---

LA :VIORALE TRADIZIONALE NELLE TERAPIE E IL SAPERE DEL CORPO 
mente perché lui possa masturbarsi o trovare conferma al proprio potere 
di adulto. 
Awiene che la bambina provi sentimenti di delusione, di lutto, addi­
rittura di rabbia perché il suo vero essere è stato tradito, perché la pro­
messa non è stata mantenuta, e però li reprima nel profondo e continui 
ad aggrapparsi al padre, non volendo rinunciare alla speranza che un 
giorno lui mantenga la promessa da lei percepita nei primi contatti, e 
dunque le restituisca tutta la sua dignità e le mostri che cos'è l'amore. 
Nessun altro infatti, intorno a lei, le ha mai promesso amore. Purtroppo, 
quella speranza può rivelarsi distruttiva. 
Può infatti accadere che la ragazza divenuta adulta awerta la costri­
zione ad automutilarsi e debba far ricorso a una terapia, o che riesca a 
provare qualche piacere soltanto facendosi del male. E Io proverà soltan­
to in quel modo, perché l'abuso subìto ha quasi annientato in lei ogni 
sentimento autentico, al punto di non poterne più disporre. Oppure può 
accadere che la giovane donna soffra di un eczema genitale, come trovia­
mo descritto nel libro di Kristina Meyer, Das doppelte Geheimnis ( 1994).
La donna era entrata in terapia a causa di una vasta gamma di sintomi 
che, tutti, indicavano come da piccola avesse subìto abusi sessuali per 
mano del padre. Sulle prime, l'analista non lo aveva sospettato, tuttavia 
ha accompagnato la paziente come meglio ha saputo fino al punto in cui 
quest'ultima è riuscita a sollevare il velo della rimozione con cui aveva te­
nuto coperta una storia di feroci, brutali violenze sessuali. Questo pro­
cesso è durato sei anni all'interno di un rigoroso setting analitico, a cui 
hanno poi fatto seguito una terapia di gruppo e altre terapie corporee. 
Probabilmente il percorso sarebbe stato più breve se l'analista avesse 
saputo interpretare subito l'eczema genitale come sintomo inequivocabi­
le di un abuso perpetrato sul corpo infantile, ma evidentemente sedici 
anni fa questo non le è stato possibile. Interrogata in merito, lanalista ha 
risposto che Kristina non sarebbe stata in grado di confrontarsi con quel­
la verità, accettandola, prima che si fosse instaurato un buon rapporto 
analitico. 
Un tempo mi sarei detta d'accordo con questa opinione, ma sulla base 
delle mie esperienze successive tendo a credere che non è mai troppo pre­
sto per dire a chi è stato maltrattato da piccolo ciò che appare evidente, 
offrendogli empatia. Kristina Meyer ha lottato con estremo coraggio per 
far emergere la propria verità e meritava che lo sguardo di chi l' accompa­
gnava penetrasse fin da subito nelle sue tenebre. Sognò sempre che l'ana­
lista la prendesse tra le braccia per confortarla, ma la terapeuta rimase fe­
dele alla propria scuola di pensiero e non volle mai soddisfare quell'inno-
68 

---

NELLA GIOSTRA DEI SENTIą-!E'.'TI 
cuo desiderio. Quando invece avrebbe semplicemente comunicato a Kri­
stina che esistono anche abbracci amorevoli, capaci di rispettare i confini 
dell'altro, dimostrando al paziente che non è solo al mondo. Il rifiuto così 
deciso opposto dall'analista, peraltro pienamente partecipe del dramma 
di Kristina, appare singolare oggi, da che esistono tante terapie corporee, 
ma dal punto di vista della psicoanalisi è del tutto comprensibile. 
Vorrei ora tornare al punto di partenza di questo capitolo, all'immagi­
ne dei bambini che si muovono in tondo sulla giostra e sui volti dei quali 
ho letto non soltanto gioia, ma anche paura e inquietudine. Il paragone 
che ho fatto con una situazione incestuosa non ha alcuna pretesa di vali­
dità generale, si tratta solo di un'idea che ho seguito. Tuttavia, la realtà 
delle emozioni contraddittorie alle quali siamo sovente esposti da piccoli 
e da grandi va presa molto sul serio. Quando da bambini abbiamo a che 
fare con adulti che non hanno mai cercato di scrutare nei propri senti­
menti, ci troviamo spesso di fronte a un caos che produce in noi un'enor­
me insicurezza. Per sfuggire a quella sensazione di smarrimento e di in­
certezza, ricorriamo al meccanismo della scissione e della rimozione. Non 
proviamo paura, amiamo i genitori, confidiamo in loro e ci sforziamo in 
tutti i modi di corrispondere ai loro desideri affinché siano contenti di 
noi. Soltanto più tardi, divenuti ormai adulti, quella paura si manifesta di 
nuovo, in genere con i nostri compagni di vita, e ci risulta incomprensibi­
le. Ancora una volta, come già nell'infanzia, vogliamo accettare tacita­
mente le contraddizioni dell'altro per essere amati: tuttavia, se insistiamo 
nel non riconoscere la paura, la rabbia, la ribellione e il terrore del bam­
bino che ha subìto un abuso sessuale, il corpo farà valere la sua esigenza 
di verità producendo sintomi. 
Eppure, con la migliore buona volontà non saremo in grado di scan­
dagliare quelle antiche esperienze, se trascuriamo di prendere atto del 
presente. Soltanto risolvendo la dipendenza di oggi possiamo rimediare 
ai danni di un tempo, ossia vedere chiaramente le conseguenze dell' anti­
ca dipendenza e liberarcene. Porto un esempio: Andreas, un uomo di 
mezza età, soffre da molti anni di obesità e ha il sospetto che il sintomo 
che lo tormenta abbia a che fare con il suo rapporto con un padre autori­
tario e violento. Ma non riesce a liberarsene. Fa ogni possibile sforzo per 
ridurre il peso, si attiene a tutte le prescrizioni dei medici, arriva persino 
a percepire la rabbia provata da piccolo nei confronti del padre, ma è tut­
to inutile. Andreas soffre ogni tanto di attacchi di rabbia: allora, copre i 
figli di rimproveri, pur senza volerlo, e insulta la sua compagna, come 
non vorrebbe mai fare. Trova una certa quiete nell'alcol, ma non si consi­
dera un alcolizzato. Vorrebbe avere rapporti amichevoli con tutta la fa-
69 

---

LA MORALE TRADIZIONALE NELLE TERAPIE E IL SAPERE DEL CORPO 
miglia e il vino lo aiuta non solo a placare gli accessi d'ira, ma anche a 
provare sensazioni piacevoli. 
Una volta, tra altre cose, mi racconta di non essere mai riuscito a 
convincere i genitori di non fargli delle improvvisate e di avvertirlo in­
vece sempre per telefono delle loro intenzioni. Gli domando se abbia 
mai espresso il suo desiderio e mi risponde con una certa vivacità che, sì, 
glielo dice ogni volta, ma loro non lo ascoltano. Pensano di avere il diritto 
di venire a trovarlo ogni volta che ne hanno voglia perché è casa loro. 
Stupita, gli domando come mai affermino che è casa loro. Vengo così a 
sapere che Andreas è effettivamente inquilino dei genitori in una casa di 
loro proprietà. Gli domando come mai non riesca a trovare una casa da 
affittare più o meno allo stesso prezzo, per non dipendere più dai genito­
ri, in tal modo impedendo loro di comparire all'improvviso e disporre 
del suo tempo come meglio credono. Sembra stupefatto e dice di non es­
serselo mai chiesto. 
Sembra incredibile, ma non lo è: basti pensare che quest'uomo è ri­
masto prigioniero di una situazione infantile in cui ha sempre dovuto 
piegarsi all'autorità, alla volontà e al potere dei genitori che lo tenevano, 
per così dire, sotto sequestro, né gli è mai riuscito di scorgere una via 
d'uscita per paura che lo rifiutassero. Quella paura lo accompagna anco­
ra, ed egli mangia sempre troppo, sebbene si sforzi di seguire una dieta. 
Poiché il suo bisogno di assumere il giusto "nutrimento", ossia di non 
dipendere dai genitori e di provvedere da solo al proprio benessere, è 
così forte che può essere soddisfatto solo in maniera adeguata e non già 
con un eccesso di cibo. 
Prima di congedarsi, l'uomo mi dice con determinazione che quello 
stesso giorno metterà un'inserzione per cercare una nuova casa e che è 
sicuro di trovarla presto. Trascorsi pochi giorni, mi telefona per dirmi 
che l'ha effettivamente trovata, che gli piace più di quella dei genitori e 
che deve persino pagare un affitto minore. Come è potuto accadere che 
egli abbia aspettato così a lungo prima di decidersi per una soluzione 
tanto semplice? Perché nella casa dei suoi, Andreas sperava di ricevere 
finalmente dalla madre e dal padre ciò che aveva tanto ardentemente de­
siderato da piccolo. Ma ciò che essi gli avevano negato allora, non pote­
vano darglielo nemmeno quando era diventato adulto. Continuavano a 
trattarlo come un oggetto di loro proprietà, non lo ascoltavano quando 
esprimeva un desiderio, davano per scontato che egli ristrutturasse la ca­
sa investendoci dei soldi senza ricevere niente in cambio, per il semplice 
fatto che loro erano i suoi genitori e pensavano di averne diritto. Come 
peraltro pensava anche lui. Fu in grado di aprire gli occhi soltanto par-
70 

---

NELLA GIOSTRA DEI SENTIMENTI 
lando con un Testimone consapevole, quale io mi sono posta nei suoi 
confronti. Soltanto allora aveva capito che si stava lasciando sfruttare 
proprio come da bambino, convinto persino di doverne essere grato. 
Ora, finalmente, gli era possibile abbandonare l'illusione che un giorno i 
genitori sarebbero cambiati. 
Alcuni mesi più tardi mi scrisse: 
Quando ho disdetto l'appartamento, i miei genitori hanno cercato di col­
pevolizzarmi e non volevano lasciarmi andare via. Poi, si sono resi conto di 
non potermi più costringere e allora mi hanno proposto di ridurre l'affitto e di 
rimborsarmi una parte dell'investimento economico. A quel punto, mi sono 
reso conto che loro e non io avevano guadagnato da quel contratto. Ho re­
spinto tutte le proposte ed è stato un processo non esente da sofferenza. Ma 
dovevo vedere con chiarezza la verità. E ne ho sofferto. Provavo la pena del 
bambino che ero stato, che non aveva mai ricevuto amore, che non era mai 
stato ascoltato né preso in considerazione, che si lasciava sfruttare sempre 
aspettando e sperando che le cose finalmente cambiassero. Ed ecco accade­
re il miracolo: più ero consapevole delle mie sensazioni, più dimagrivo. Non 
avevo più bisogno di alcol per nascondere i miei sentimenti e la mia testa si 
era del tutto snebbiata: quando provavo rabbia, ora sapevo che non era ri­
volta contro i miei figli o mia moglie, bensì contro mio padre e mia madre. 
che potevo finalmente permettermi di non amare più. Ho capito che quell'a­
more era semplicemente il mio desiderio mai soddisfatto di essere amato. De­
siderio al quale dovevo rinunciare. Improvvisamente, non provavo più il biso­
gno di mangiare come prima. mi sentivo meno stanco, potevo di nuovo usa­
re tutte le energie per me, e me ne accorgevo anche sul lavoro. A poco a po­
co. ho cominciato a provare meno rabbia anche nei confronti dei miei geni­
tori, poiché provvedo da solo a ciò di cui ho bisogno e non mi aspetto più 
che lo facciano loro . Non mi costringo più ad amarli (per quale motivo, del 
resto?) e non temo di provare sensi di colpa dopo che saranno morti, come 
continua a dirmi mia sorella. Suppongo, anzi, che la loro morte mi provochi 
un certo sollievo poiché porrà fine anche alla necessità di fingere. Anche se 
già ora mi sforzo di non farlo. 
Quanto a loro, mi mandano a dire tramite mia sorella che le mie lettere co­
sì asciutte li fanno soffrire poiché non vi leggono più la cordialità di prima. E 
vorrebbero che io ritornassi quello di una volta . Ma non mi è più possibile, né 
lo desidero. Non voglio più interpretare la parte che mi avevano costretto a 
recitare nella loro commedia. Dopo aver cercato a lungo, ho trovato un tera­
peuta che mi ha fatto una buona impressione e con il quale vorrei parlare così 
come ho parlato con Lei: apertamente, senza riguardi nei confronti dei miei 
genitori. senza infiorettare la verità, nemmeno la mia. Soprattutto sono felice 
di aver potuto prendere la decisione di lasciare la casa che per tanto tempo mi 
aveva tenuto legato a speranze impossibili da realizzare. 
7 1 

---

LA MORALE TRADIZIONALE NELLE TERAPIE E IL SAPERE DEL CORPO 
Una volta ho introdotto un dibattito sul quarto comandamento do­
mandando ai partecipanti in che cosa effettivamente consistesse l'amore 
rivolto a genitori che erano stati responsabili di maltrattamenti. Le rispo­
ste arrivarono veloci, senza troppi ripensamenti. Furono evocati diversi 
sentimenti: compassione nei confronti di persone anziane e spesso mala­
te, gratitudine per la vita che esse avevano donato e per i giorni felici in 
cui non avevano inflitto alcun male, paura di essere cattivi, la convinzio­
ne che fosse doveroso perdonare gli atti anche malvagi dei genitori, poi­
ché altrimenti non si sarebbe mai diventati adulti. Ne seguì un'accesa di­
scussione durante la quale queste opinioni furono contestate da altri. 
Ruth, per esempio, disse con molta determinazione: 
Sono in grado di dimostrare in base alla mia vita che il quarto comanda­
mento è sbagliato poiché non mi sono mai sentita così sana come dal mo­
mento in cui mi sono liberata delle pretese dei miei genitori e non soddisfo 
più le loro aspettative dichiarate o tacite. Non soffro più di alcun sintomo. non 
reagisco più in malo modo con i miei figli e oggi sono sicura di poter dire che 
tutto questo è successo perché volevo obbedire a un comandamento che 
non faceva bene al mio corpo. 
Le domandai perché a suo parere quel comandamento esercitasse un 
così forte potere su di noi e mi rispose che secondo lei rafforzava la paura 
e i sensi di colpa che i genitori ci inculcano fin da molto piccoli. Lei stessa 
aveva provato una fortissima paura finché non aveva capito che in realtà 
non amava i genitori, semplicemente voleva amarli e, pertanto, aveva fin­
to con loro e con se stessa di provare quel sentimento. Non appena aveva 
accettato la verità, non aveva più provato alcuna paura. 
Sono certa che lo stesso accadrebbe a molte persone se soltanto potes­
simo dire loro: "Non sei costretto ad amare e onorare i tuoi genitori, poi­
ché loro ti hanno fatto del male. Non devi costringerti a provare certi 
sentimenti, poiché la costrizione non produce mai qualcosa di buono. 
Nel tuo caso, può essere soltanto distruttiva, in quanto sarà il tuo corpo a 
pagarne il prezzo". 
Questa discussione rafforzò in me la sensazione che talvolta noi obbe­
diamo per tutta la vita a un fantasma che in nome dell'educazione, della 
morale o della religione ci costringe a ignorare i nostri bisogni, a rimuo­
verli, a combatterli, finendo poi per pagarne lo scotto ammalandoci, ma 
non sappiamo né vogliamo capire il senso di quelle malattie che cerchia­
mo di sanare ricorrendo a qualche medicina. Se, grazie a una terapia ca­
pace di risvegliare le emozioni rimosse, qualcuno riesce ad avere accesso 
al proprio vero sé, alcuni terapeuti cominciano a parlare, su esempio de-
72 

---

NELLA GIOSTRA DEI SENTIME'.\:TI 
gli Alcolisti anonimi, di una Potenza superiore, annientando così la cer­
tezza che ci è stata data fin dalla nascita: la certezza di sapere che cosa è 
bene per noi. 
Le medesima certezza che mio padre e mia madre hanno subito volu­
to annientare. Ho dovuto imparare a osservare e giudicare tutto ciò che 
provavo con gli occhi di mia madre uccidendo, per così dire, i miei senti­
menti e bisogni. Pertanto, con il tempo ho perduto quasi completamente 
la capacità di percepirli cercando, poi, di soddisfarli. Ho impiegato qua­
rantotto anni di vita per scoprire il mio bisogno di voler dipingere, auto­
rizzandomi finalmente a farlo. Alla fine, però, ci sono riuscita. Ancora 
più anni sono trascorsi prima che mi autorizzassi a non amare i genitori. 
Eppure, mi erano sempre più evidenti i guasti profondi che produceva 
in me lo sforzo di amare qualcuno che tanto danno mi aveva fatto nella 
vita, allontanandomi dalla mia verità, costringendomi all'autoinganno, 
imponendomi fin da piccola il ruolo della brava bambina che deve ade­
guarsi a esigenze emotive camuffate da educazione e morale. Più mi av­
vicinavo a me stessa, più davo libero sfogo ai miei sentimenti e più il mio 
corpo parlava senza infingimenti, inducendomi a prendere decisioni che 
lo aiutavano a esprimere i suoi naturali bisogni. Sono riuscita a smettere 
di stare al gioco - un gioco voluto da altri -, a prospettarmi solo i lati 
buoni dei genitori, a confondere a me stessa le idee, come avevo sempre 
fatto da piccola. Sono riuscita a decidere di voler crescere, e la confusio­
ne è scomparsa. 
lo non devo a mio padre e mia madre alcuna gratitudine per il fatto di 
avermi messo al mondo poiché non è questo che hanno voluto. Erano 
stati costretti a sposarsi dai loro genitori e io sono stata generata da due 
bravi figlioli che dovevano obbedienza ai propri genitori e avevano mes­
so al mondo una bambina che, pure, non avevano desiderato; semmai, 
avrebbero voluto regalare ai nonni un maschietto. Invece, avevano avuto 
una bambina che per decenni ha cercato con tutte le sue forze di impe­
gnarsi a renderli felici; impresa quanto mai vana. Ma, se voleva sopravvi­
vere, la bambina non aveva altra scelta. Fin dall'inizio mi fu implicita­
mente affidato il compito di offrire ai miei genitori il riconoscimento, 
l'attenzione e l'amore che i nonni avevano negato loro. Tuttavia, per riu­
scirci, dovevo ogni volta rinunciare alla mia verità, alla verità dei miei veri 
sentimenti. Nonostante lo sforzo e la fatica, provavo ininterrottamente 
profondi sensi di colpa, poiché il mio compito era impossibile. Inoltre, 
rimanevo sempre debitrice di qualcosa a me stessa: la mia verità. (Comin­
ciai a intuirlo mentre scrivevo Il dramma del bambino dotato, nel quale 
tanti lettori hanno riconosciuto la propria storia.) Nondimeno, per anni e 
73 

---

LA MORALE TRADIZIONALE NELLE TERAPIE E IL SAPERE DEL CORPO 
anni mi sono sforzata, anche in età adulta - con i miei partner, con gli 
amici, con i miei figli - di adempiere il compito che i genitori mi avevano 
affidato, poiché ero quasi annientata dal senso di colpa ogni volta che 
cercavo di sottrarmi all'imperativo di aiutare gli altri a vincere il loro 
smarrimento. Sarei riuscita a farlo soltanto molto più tardi. 
Abbandonare gratitudine e sensi di colpa è stato un passo avanti fon­
damentale sulla via che mi ha portato a liberarmi della dipendenza dai 
genitori interiorizzati. Ma altri passi ancora dovevo compiere: soprattut­
to, dovevo rinunciare a sperare, ad aspettarmi che mi fosse donato quel­
l'aperto scambio di sentimenti, quella libera comunicazione che tanto mi 
era mancata con i genitori e che sono poi riuscita a praticare con altre 
persone, ma soltanto quando ho avuto piena consapevolezza dell'intera 
verità della mia infanzia, rendendomi conto dell'impossibilità di comuni­
care apertamente con mio padre e mia madre e di quanto ciò mi avesse 
fatto soffrire da bambina. Soltanto alora ho incontrato persone che riu­
scivano a capirmi e con le quali mi era possibile esprimermi apertamente e 
liberamente. I miei genitori sono morti ormai da tempo, ma non mi è diffi­
cile immaginare fino a che punto questo cammino riesca arduo a quanti 
hanno ancora i loro. Le aspettative nate nell'infanzia sono così intense 
che il singolo è pronto a rinunciare a ogni beneficio pur di essere come i 
genitori lo vorrebbero, pur di non perdere l'illusione dell'amore. 
Karl, per esempio, descrive il suo smarrimento con queste parole: 
Amo mia madre, ma lei non mi crede, poiché mi scambia con mio padre 
che la tormentava. lo, però, non sono come mio padre Lei mi fa arrabbiare 
ma io non voglio mostrarle la mia rabbia perché in quel modo le dimostrerei 
di essere come lui. Cosa non vera . Così, trattengo la rabbia per non darle ra­
gione e non provo più amore per lei, bensì soltanto odio. Non voglio provare 
questo sentimento, voglio essere visto e amato da lei per quello che sono, e 
non già essere odiato come mio padre. Ma qual è il giusto modo per farlo? 
Rispondo che non c'è un modo giusto se ci si adegua ai desideri del-
1' altro. Si può essere soltanto quello che si è, e non è certamente possibile 
costringere i genitori ad amarci. Alcuni tra loro riescono ad amare soltan­
to la maschera del loro bambino, e, non appena questi la depone, spesso 
gli dicono: "Vorrei soltanto che tu rimanessi quello che eri prima". 
L'illusione di poter "meritare" l'amore dei genitori si mantiene integra 
soltanto se neghiamo quanto ci è accaduto. Crolla, invece, quando deci­
diamo di guardare in faccia la verità, con tutti gli annessi e connessi, ri­
nunciando ad autoingannarci con l'aiuto di alcol, droga e farmaci. Anna, 
74 

---

NELLA GIOSTRA DEI SENTIMENTI 
trentacinque anni, madre di due bambini, mi domanda: "Che cosa posso 
rispondere a mia madre che continua a dirmi: 'Vorrei solo che tu mi di­
mostrassi il tuo amore. Come hai fatto finora, mentre adesso sei tanto 
cambiata'? Vorrei risponderle: 'Sì, perché mi sono accorta di non essere 
sempre stata sincera con te. E adesso vorrei esserlo"'. "E perché non glie­
lo può dire proprio con queste stesse parole?" "Ha ragione. Io ho il dirit­
to di essere fedele alla mia verità. E in fondo anche lei ha il diritto di sen­
tirsi dire da me che intuisce nel mio atteggiamento una cosa vera. Di fatto 
mi sembra una cosa semplice, ma sono frenata dalla compassione che 
provo per lei perché da bambina non è mai stata amata. Fin dalla nascita 
è stata affidata ad altri e per questo si è aggrappata al mio amore, che non 
ho avuto il coraggio di sottrarle." Le domando se sia figlia unica. "No", 
risponde. "Ha cinque figli e tutti l'aiutano come possono. Ma evidente­
mente niente può colmare il vuoto che l'accompagna fin dall'infanzia." 
"E lei crede di riuscirvi con una menzogna?" "No, non penso nemmeno 
questo. Ha ragione: perché voglio darle, per compassione, un affetto che 
non provo? Perché voglio ingannarla? A chi giova? Ho sempre sofferto 
di malattie che sono scomparse non appena sono riuscita a riconoscere 
che non ho mai amato mia madre, perché mi sono sentita 'sequestrata' e 
ricattata emotivamente da lei. Ma avevo paura di dirglielo, e ora mi do­
mando che cosa mai ho voluto donarle con quella compassione. Nient'al­
tro che una menzogna. Ora sento di dover smettere: lo devo al mio cor­
po." Che cosa rimane dell'amore quando ne mettiamo sotto osservazione 
le singole componenti, come ho cercato di fare qui? Gratitudine, com­
passione, illusione, negazione, verità, sentimenti di colpa, simulazione: 
sono tutti elementi di un legame che spesso ci fa ammalare. Ovunque, 
questo legame patologico è scambiato per amore e, quando formulo que­
sto pensiero, mi imbatto sempre in paure e resistenze. Ma quando riesco 
a spiegare più precisamente ciò che intendo dire, la resistenza si dissolve 
molto rapidamente, e non poche persone reagiscono con sorpresa. Una 
di loro mi ha detto una volta: "È proprio vero, chissà mai perché sono 
convinta che ucciderei i miei genitori se mostrassi loro ciò che avverto 
realmente nei loro confronti. Ho il diritto di provare i miei veri sentimen­
ti. Non si tratta di ritorsione, bensì di sincerità. E perché quest'ultima è 
tanto apprezzata nell'ora di religione come sentimento astratto, mentre è 
proibita nel rapporto con genitori?". 
Sì, sarebbe davvero bello poter parlare sinceramente con loro. Non 
possiamo certamente decidere noi il modo in cui reagiranno, ma sarebbe 
un'opportunità per noi, per i nostri figli e, non da ultimo, per il nostro 
corpo che ci ha guidato alla scoperta della nostra verità. 
75 

---

LA MORALE TRADIZIONALE NELLE TERAPIE E IL SAPERE DEL CORPO 
Questa facoltà del corpo mi sorprende sempre. Esso combatte contro 
la menzogna con stupefacente tenacia e intelligenza. Le istanze morali e 
religiose non riescono a ingannarlo né a fuorviarlo. Il bambino viene in­
gozzato di morale e accoglie di buon grado quel cibo perché ama i geni­
tori; eppure, quando comincia ad andare a scuola, soffre di innumerevoli 
malesseri. L'individuo adulto usa il proprio sovrano intelletto per com­
battere contro la morale; qualche volta diventa filosofo o poeta. Eppure, 
i veri sentimenti che prova nei confronti della famiglia, adombrati nell' a­
dolescenza da disturbi di vario genere, ora ne bloccano i muscoli, come è 
capitato a Schiller e a Nietzsche. E lo stesso individuo che ha smaschera­
to così abilmente le menzogne della "società" è incapace di sottrarsi alla 
tirannia dei genitori e alla loro morale e religione. Per costoro, infatti, ri­
conoscere l'autoinganno, rendersi conto di essere caduti vittima della 
morale, è più difficile che non scrivere un trattato filosofico o il più ardi­
mentoso dei drammi. Soltanto i processi interiori dei singoli individui, e 
non già le loro idee scisse dal corpo, sono in grado di porre in essere 
un'efficace modificazione della nostra mentalità. 
Le persone che nell'infanzia hanno conosciuto amore e comprensione 
non hanno problemi con la verità. Hanno potuto sviluppare le proprie 
capacità, e i loro figli ne hanno tratto vantaggio. Non so quale sia la per­
centuale di queste persone, so soltanto che ancora oggi vi è chi racco­
manda le botte quale strumento educativo: ventidue stati dell'America 
del Nord, paese che si propone come modello di democrazia e progres­
so, consentono le punizioni corporali a scuola e con sempre maggior for­
za difendono il "diritto" di educatori e genitori a fare altrettanto. È assur­
do pensare che sia possibile insegnare la democrazia ai bambini median­
te la violenza. Da ciò deduco quanto sia esiguo il numero di coloro che 
nel mondo sono sfuggiti a questa forma di educazione. In tutti gli altri ca­
si, la rivolta contro tanta crudeltà è stata precocemente repressa e gli in­
dividui sono cresciuti pagando il prezzo dell'insincerità. Ci è dato di veri­
ficarlo continuamente. Se qualcuno dice "Non amo i miei genitori per­
ché mi hanno costantemente umiliato", subito viene sommerso dalle più 
banali raccomandazioni: se vuole diventare adulto, deve cambiare atteg­
giamento; se vuole guarire, non può continuare ad alimentare quell'odio 
dentro di sé e, per liberarsene, deve soltanto perdonare padre e madre. 
Non esistono genitori perfetti, tutti sbagliano qualche volta, e questi er­
rori vanno tollerati, come impara chiunque sia diventato adulto. 
Questi consigli ci sembrano convincenti perché ce li sentiamo ripetere 
da sempre e probabilmente li abbiamo addirittura considerati ragionevo­
li. Invece, non lo sono. Molti di essi poggiano su false premesse, poiché 
76 

---

NELLA GIOSTRA DEI SENTIMENTI 
non è vero che il perdono libera dall'odio: aiuta semplicemente a coprir­
lo e pertanto, nell'inconscio, a occultarlo. Non è vero che, con l'età, di­
ventiamo più tolleranti, al contrario: il bambino tollera le assurdità dei 
genitori perché le considera normali e non può difendersi. Soltanto l'a­
dulto soffre della mancanza di libertà e della costrizione, ma avverte la 
sofferenza nel rapporto con le figure sostitutive dei genitori, con i propri 
figli e con il partner. L'inconscia paura infantile di fronte ai genitori lo 
trattiene dal riconoscere la verità. Non è vero che l'odio ingenera la ma­
lattia: può farlo l'odio quando è rimosso o scisso, ma non il sentimento 
consapevolmente vissuto ed espresso (vedi Miller, 1 998, ultimo capito­
lo). Da adulto, provo odio soltanto se permango in una situazione nella 
quale non posso esprimere liberamente i miei sentimenti. In quella con­
dizione di dipendenza, comincio a provare odio. Non appena riesco a 
uscirne (e in età adulta ciò è quasi sempre possibile, salvo per chi è tenuto 
prigioniero in uno stato totalitario), non appena mi libero della mia con­
dizione di schiavo, non provo più alcun odio (vedi il capitolo seguente). 
Ma fintanto che l'odio è in me, non serve proibirselo, come prescrivono 
tutte le religioni: serve comprenderlo, invece, per poter scegliere il com­
portamento che ci libera dalla dipendenza che tale odio ingenera. 
Naturalmente, le persone che fin da piccole sono state costrette a se­
pararsi dai loro sentimenti autentici dipendono da istituzioni quali la 
Chiesa e lasciano che venga loro prescritto fino a che punto sono liberi di 
ascoltare ciò che provano. Nella maggior parte dei casi sembra quasi che 
non provino nulla, eppure non riesco a convincermi che sia sempre così: 
in qualche modo, in qualche momento si ribelleranno, e il processo del 
reciproco ammutolimento avrà fine non appena alcuni singoli individui 
vinceranno la pur comprensibile paura, trovando il coraggio di dire, di 
percepire e dichiarare la propria verità, e su questa base riuscendo a co­
municare finalmente con gli altri. 
Si diventa improvvisamente ottimisti quando si è disposti a capire quan­
te energie i bambini devono investire per sopravvivere alla crudeltà, se 
non a un sadismo estremo, poiché allora diventa facile immaginare fino a 
che punto il nostro mondo potrebbe essere migliore se quegli stessi bam­
bini (pensiamo a Rimbaud, Schiller, Dostoevskij, Nietzsche) fossero in 
grado di spendere le loro energie pressoché illimitate nel raggiungere altri 
obiettivi, più produttivi, e non soltanto nella lotta per la sopravvivenza. 

---

---

3 
Il corpo, custode della verità 
Scrive Elisabeth, una donna di ventotto anni: 
Quand'ero piccola, mia madre mi ha gravemente maltrattata . Ogni volta 
che non le andava bene qualcosa, mi batteva i pugni in testa, mi sbatteva la 
testa contro il muro, mi strappava i capelli. Non avevo alcuna possibilità di im­
pedirglielo perché non conoscevo mai le vere ragioni di quei suoi sfoghi e 
quindi non potevo prevenirli. Pertanto, mi sforzavo come meglio potevo di ri­
conoscere i primissimi segnali dei suoi pur minimi cambiamenti di umore, con 
la speranza di evitare gli accessi d'ira compiacendola . Qualche volta ci riusci­
vo, ma molto di rado. Alcuni anni fa ho sofferto di depressione e mi sono rivol­
ta a una terapeuta, a cui ho raccontato molte cose della mia infanzia. Sulle 
prime, tutto è andato benissimo. Mi sembrava che ascoltasse e mi sono senti­
ta molto rincuorata . Poi, ha cominciato a dire cose che non mi piacevano, ma 
mi sono sforzata, come al solito, di far tacere i miei sentimenti per adeguarmi 
al suo modo di pensare. Mi sembrava che fosse molto influenzata dalle filoso­
fie orientali e dapprima ho pensato che la cosa avesse poca importanza, pur­
ché continuasse ad ascoltarmi. Invece, di lì a poco ha cominciato a spiegarmi 
che dovevo fare la pace con mia madre se non volevo passare tutta la vita col­
tivando quell'odio dentro di me. A quel punto, ne ho avuto abbastanza e ho 
interrotto la terapia, non prima di aver detto alla terapeuta che, riguardo ai 
sentimenti che provavo per mia madre, ne sapevo certamente molto più di 
lei. Non avevo che da interrogare il mio corpo poiché, ogni volta che la incon­
travo e reprimevo il mio vero modo di sentire, ero subito messa in stato di al­
larme da sintomi gravi. Il corpo sembra essere incorruttibile e ho l'impressione 
che conosca la mia verità molto più precisamente del mio lo cosciente, poi­
ché conosce tutto quello che ho vissuto con mia madre. Pertanto, non mi 
consente di piegarmi alle norme della convenzione. Finché prendo sul serio i 
suoi messaggi e li seguo, non soffro più di emicrania o di ischialgia, e nemme­
no mi sento isolata. Ho incontrato persone a cui ho potuto raccontare della 
mia infanzia e che mi capiscono, poiché conservano dentro di sé memorie si-
79 

---

LA MORALE TRADIZIONALE NELLE TERAPIE E IL SAPERE DEL CORPO 
mili alle mie, e non voglio più cercare altri terapeuti. Sarebbe bello incontrare 
qualcuno che mi lasciasse libera di raccontare tutto quello che desidero, che 
non volesse ingozzarmi di alcuna morale aiutandomi, così, ad appropriarmi 
anche dei ricordi più dolorosi. Come peraltro sto già facendo con l'aiuto di al­
cuni amici, e mi sento più vicina che mai ai miei sentimenti . Posso esprimerli in 
due gruppi d'ascolto e sperimentare una nuova forma di comunicazione con 
la quale mi trovo a mio agio. Da allora, non soffro quasi più di disturbi fisici o 
di depressione. 
La lettera di Elisabeth sembrava molto fiduciosa e non mi stupì, un 
anno più tardi, di riceverne una nuova, nella quale scriveva: 
Non ho più cercato aiuto in una nuova terapia e sto bene. Quest'anno 
non ho mai incontrato mia madre né sento il bisogno di farlo, poiché i ricordi 
della sua brutalità quand'ero piccola sono così vivi da proteggermi contro 
ogni illusione, come pure dall'aspettativa di ricevere adesso da lei ciò di cui 
avrei avuto bisogno allora . Di tanto in tanto ne avverto ancora la mancanza, 
ma so anche dove non devo in alcun caso cercare. Al contrario di quanto mi 
diceva la terapeuta, non provo alcun odio dentro di me: non ho bisogno di 
odiare mia madre, perché non dipendo più da lei sul piano emotivo. Cosa che 
la terapeuta non aveva capito: voleva liberarmi del mio odio e non si accorge­
va che senza volerlo mi ci avrebbe ricacciato dentro, poiché proprio quel sen­
timento era l'espressione della mia dipendenza e lei lo avrebbe fatto rivivere. 
Se avessi seguito i suoi consigli, l'odio sarebbe riesploso. Oggi non ho più bi­
sogno di simulare e pertanto non provo alcun sentimento di odio, l'odio del 
bambino dipendente che avrei continuato ad alimentare con la terapeuta se 
non l'avessi lasciata al momento giusto. 
Fui molto felice della soluzione che Elisabeth aveva trovato, ma cono­
sco persone che, non possedendo la stessa lungimiranza e forza, hanno 
assolutamente bisogno di terapeuti che le sostengano nel cammino verso 
se stesse senza avanzare pretese morali. I racconti di terapie riuscite o fal­
lite potrebbero ampliare la capacità di comprensione dei terapeuti, aiu­
tandoli a liberarsi del veleno della Pedagogia nera senza più inocularlo 
inavvertitamente nella cura. 
Non è fondamentale interrompere ogni contatto con i genitori, poi­
ché il processo dell'autonomia, il percorso per diventare adulti, si com­
pie all'interno della persona. A volte, quell'interruzione rappresenta 
l'unica possibilità per dare ascolto ai propri bisogni. Ma se il contatto 
sembra avere ancora un senso, è importante tenere ben presente che 
cosa si è in grado di sostenere; è importante non soltanto sapere che co­
sa si è patito, ma anche valutare che cosa ciò ha comportato, quali conse-
80 

---

IL CORPO, CUSTODE DELLA VERITÀ 
guenze ne sono derivate per se stessi. Ogni destino è diverso dall'altro e 
la forma esteriore dei rapporti può variare all'infinito. Nondimeno, al­
cune leggi sono ferree: 
1 . Le vecchie ferite rimarginano soltanto quando la vittima di un anti­
co sopruso decide di modificarsi, vuole rispettare se stessa ed è pertanto 
in grado di rinunciare alle aspettative che aveva da bambino. 
2. La modificazione dei genitori non awiene automaticamente in virtù 
della comprensione e del perdono dei figli divenuti adulti. Essi si modifi­
cano soltanto se lo vogliono. 
3. Finché si continua a negare la sofferenza generata dalle crudeltà su­
bite, ciascuno ne paga il prezzo con la malattia: chi ne è stato vittima, ma 
anche i suoi figli. 
Il bambino che è stato maltrattato, che non ha mai potuto diventare 
adulto, si sforza per tutta la vita di rendere giustizia ai "lati buoni" dei 
suoi aguzzini, continuando ad aspettarsi qualcosa da loro. Elisabeth, per 
esempio, si è comportata così a lungo: "Qualche volta mia madre mi leg­
geva a voce alta, e a me piaceva. Altre volte mi faceva qualche confidenza 
e mi raccontava i suoi pensieri. In quei momenti non mi ha mai picchiato 
e io mi sentivo fuori pericolo". Lettere come questa mi ricordano la de­
scrizione che Imre Kertész fa del suo arrivo ad Auschwitz. Per difendersi 
dalla paura e soprawivere, cercava e trovava il lato positivo in ogni cosa. 
Nondimeno, Auschwitz rimaneva inesorabilmente Auschwitz. Soltanto 
molti decenni più tardi egli riuscirà a comprendere e percepire in che mi­
sura quel sistema di umiliazione estrema ha inciso sul suo spirito. 
Con questo riferimento a Kertész e alla sua esperienza nel Lager non 
intendo dire che non debba esservi perdono per i genitori qualora essi si 
rendano conto dei loro errori e se ne scusino. Come può effettivamente 
accadere se hanno il coraggio di sondare i propri sentimenti e di capire la 
sofferenza che hanno inflitto al bambino. Ma ciò si verifica di rado e mol­
to più spesso si perpetua la dipendenza, sovente di segno opposto, quan­
do gli anziani genitori, ormai deboli, cercano sostegno nei figli adulti 
usando efficacemente lo strumento della colpevolizzazione per muoverli 
a compassione. La stessa compassione che probabilmente fin dall'inizio 
ha impedito, e tuttora impedisce, la crescita autonoma del bambino, il 
suo divenire adulto. Poiché il bambino ha sempre avuto paura del pro­
prio bisogno di vita allorché i genitori non volevano la sua vita. 
Il corpo del bambino non desiderato conserva dentro di sé una perce­
zione rimossa ma precisa: "Mi vogliono uccidere, sono in pericolo di 
morte": se l'adulto ne diventa consapevole, quel sentimento scompare e 
81 

---

LA MORALE TRADIZIONALE NELLE TERAPIE E IL SAPERE DEL CORPO 
il sentimento di paura percepito in anni lontani si tramuta in un ricordo: 
"Allora ero in pericolo, ma oggi non lo sono più". Solitamente, il ricordo 
consapevole è preceduto o accompagnato dal vissuto di quell'antica emo­
zione e dei sentimenti di lutto. 
Dopo che abbiamo imparato a vivere con i nostri sentimenti, rinun­
ciando a lottare contro di essi, le manifestazioni del corpo non ci appaio­
no più come una minaccia bensì come messaggi preziosi che illuminano 
la nostra storia. 
82 

---

4 
Posso dirlo? 
Ricordo ancora molto bene le paure che mi hanno assillato mentre scri­
vevo Il bambino inascoltato. Mi interessava allora il fatto che la Chiesa 
fosse riuscita a bloccare per trecento anni la scoperta di Galileo e che il 
corpo dello scienziato avesse reagito con la cecità quando era stato co­
stretto a ritrattare ciò che sapeva essere vero. Fui sopraffatta dal senso di 
impotenza. Sapevo con certezza di essermi scontrata con una legge non 
scritta, con l'uso devastante che l'adulto fa del bambino per soddisfare i 
propri bisogni di vendetta e contro il tabù che regna nella società intorno 
a questo fatto: non abbiamo il diritto di registrarlo. 
Forse anch'io dovevo aspettarmi di essere ferocemente punita se met­
tevo in atto la mia decisione di infrangere il tabù. Tuttavia, la mia paura 
mi aiutò anche a capire molte cose, tra l'altro il fatto che, per quella stessa 
ragione, Freud aveva tradito le proprie scoperte. Mi domandai pertanto 
se non fosse meglio seguire le sue tracce e revocare ciò che ero venuta 
scoprendo, ovvero la frequenza e le conseguenze dei maltrattamenti in­
flitti ai bambini. Altrimenti, rischiavo di provocare coloro su cui la so­
cietà si regge, di subire i loro attacchi ed essere messa al bando. Avevo ve­
duto qualcosa che i numerosi estimatori di Freud continuavano acritica­
mente a non vedere, ossia il suo autoinganno: ma ero autorizzata a farlo? 
Ricordo i sintomi corporei che inevitabilmente subentravano non appe­
na cercavo di scendere a patti con me stessa e mi domandavo se non fosse 
meglio scegliere un compromesso, per esempio pubblicando soltanto 
una parte della verità. Accusavo disturbi della digestione e del sonno e 
cadevo spesso in depressione. Tutti sintomi che prontamente scompar­
vero non appena decisi che nessun compromesso era possibile. 
Il libro incontrò effettivamente un rifiuto totale e io stessa fui messa al 
bando nell'ambiente degli specialisti, dove allora mi sentivo ancora "di 
casa". L'esclusione permane ma, a differenza di quando ero bambina, la 
83 

---

LA MORALE TRADIZIONALE NELLE TERAPIE E IL SAPERE DEL CORPO 
mia vita non dipende più dal riconoscimento della "famiglia". Il libro è 
andato per la sua strada e le sue tesi, allora "proibite", sono nel frattempo 
accettate come ovvie da profani e da esperti del settore. 
Molti si sono uniti a me nel criticare la condotta di Freud, e la maggior 
parte degli specialisti tiene in sempre maggior conto, se non altro teorica­
mente, le pesanti conseguenze del maltrattamento inflitto ai bambini. 
Dunque, nessuno mi ha messo a morte e la mia voce è riuscita a imporsi. 
Questa esperienza mi ha dato fiducia riguardo al fatto che anche il pre­
sente libro un giorno sarà capito. Dapprima, forse, susciterà scandalo, 
poiché la maggior parte delle persone contano sull'amore dei genitori e 
non vogliono abbandonare le loro speranze. Nondimeno, molti capiran­
no il mio libro non appena vorranno capire se stessi. L'effetto scandalo si 
attenuerà non appena si renderanno conto di non essere soli con ciò che 
hanno capito e di non essere più esposti ai pericoli dell'infanzia. 
Oggi Judith ha quarant'anni: da piccola ha subìto i più brutali abusi 
sessuali a opera del padre, e la madre non l'ha mai protetta. In terapia, 
dopo che si è separata dai genitori, le è riuscito di sollevare il velo della ri­
mozione e di sanare i sintomi. Tuttavia, la paura di essere punita le è ri­
masta a lungo, un sentimento che l'aveva sempre tenuta "separata" da se 
stessa e che soltanto grazie alla terapia è riuscita a percepire chiaramente. 
Soprattutto perché la terapeuta era convinta che non potesse guarire 
compiutamente qualora avesse interrotto ogni rapporto con i genitori. Il 
rifiuto e la condanna erano senza scampo, poiché doveva sapere che "ci 
sono cose che non si possono mai dire ai genitori". I rimproveri avrebbero 
contraddetto il comandamento che prescrive di onorarli, offendendo 
Dio: in questi termini le scriveva la madre. 
Ma proprio le reazioni della madre aiutarono Judith a rendersi conto 
dei limiti della terapeuta, a sua volta prigioniera di uno schema che sem­
brava darle certezza in merito a ciò che è opportuno, giusto o doveroso 
fare. Con l'aiuto di un'altra terapeuta, con cui lavorò ancora per un breve 
periodo, Judith si rese conto che, nel momento in cui non si sentiva più 
costretta a intrattenere quel rapporto, il suo corpo le era riconoscente. 
Da bambina non era stata libera di scegliere e aveva dovuto vivere accan­
to a una madre che assisteva indifferente alla sua sofferenza, riproponen­
dole solo vieti luoghi comuni. E quando la bambina diceva qualcosa di 
vero, di autenticamente suo, al di fuori delle convenzioni, incontrava sol­
tanto il rifiuto della donna. Ma un tale rifiuto equivale per il bambino alla 
perdita della madre e, pertanto, a un pericolo di morte. La paura di fron­
te a un simile pericolo non si era dissolta durante la prima terapia, poiché 
84 

---

POSSO DIRLO' 
le istanze morali di chi l'aveva in cura alimentavano addirittura quel sen­
timento. Si tratta, in casi come questo, di un'influenza molto sottile, di 
cui non ci rendiamo quasi conto, poiché è in perfetta consonanza con i· 
valori tradizionali che ci hanno accompagnato fin dalla nascita. Nessuno 
metteva o mette mai in dubbio il fatto che tutti i genitori hanno il diritto 
di essere onorati anche quando il loro comportamento con i bambini è 
distruttivo. Ma non appena si è deciso di abbandonare quell'insieme di 
valori, appare persino grottesca l'affermazione che una donna adulta 
debba onorare un padre e una madre che da piccola l'hanno brutalmente 
maltrattata o che hanno taciuto di fronte ai maltrattamenti. 
Eppure, simili assurdità sono considerate normali ed è sorprendente 
constatare come terapeuti e autori universalmente stimati non riescano a 
liberarsi della convinzione secondo cui il coronamento di una terapia riu­
scita è il perdono concesso ai genitori. Quel convincimento è oggi soste­
nuto con minor sicurezza di quanto non lo fosse alcuni anni fa, eppure le 
aspettative che vi si associano sono tuttora moltissime e tutte contengono 
un messaggio: guai a te se non osservi il quarto comandamento. Parecchi 
di questi stessi autori ritengono che non si debba avere troppa fretta e 
che il perdono non debba necessariamente coincidere con l'inizio della 
terapia poiché, prima, va data libera espressione alle emozioni profonde. 
Tuttavia, un giorno sarà necessario raggiungere la maturità richiesta da 
quel passo, e su questo la maggior parte di essi concorda. A loro giudizio 
è ovvio che sia bene e importante perdonare di cuore i genitori. Io riten­
go invece che questa opinione sia fuorviante, poiché il nostro corpo non 
consiste solo di un cuore e il nostro cervello non è un contenitore nel 
quale l'insegnante di religione ha riversato assurdità e contraddizioni, 
bensì un essere vivente che conserva compiuta memoria di ciò che gli è 
accaduto. Chiunque percepisca tutto ciò nel suo pieno significato direb­
be: Dio non può esigere da me che io creda a qualcosa che a mio giudizio 
racchiude una contraddizione e nuoce alla mia vita. 
Mi domando se sia possibile aspettarsi dai terapeuti che si sottraggano 
al sistema di valori dei nostri genitori per accompagnarci, quando è ne­
cessario, verso la nostra verità. Sono convinta che ciò sia possibile e addi­
rittura doveroso quando si sceglie di entrare in terapia, specie se siamo 
già capaci di recepire il messaggio del nostro corpo. Così scrive, per 
esempio, Dagmar, una giovane donna: 
Mia madre soffre di cuore. Vorrei essere buona con lei. parlarle sedendo 
accanto al suo letto e mi sforzo di andare da lei il più sovente possibile. Ma 
ogni volta mi coglie un mal di testa insopportabile, mi sveglio di notte bagna-
85 

---

LA MORALE TRADIZIONALE NELLE TERAPIE E IL SAPERE DEL CORPO 
ta di sudore, dopo di che sprofondo in un umore depressivo accompagnato 
dal pensiero del suicidio. In sogno mi rivedo bambina, trascinarmi sul pavi­
mento e urlare, urlare, urlare. Come faccio a conciliare tutte queste cose? De­
vo pur andare a trovarla, perché è mia madre. Ma non per questo voglio ucci­
dermi e ammalarmi. Ho bisogno di qualcuno che mi stia accanto e mi dica co­
me posso trovare pace. Non voglio mentire a me stessa né a mia madre, assu­
mendo con lei la parte della figlia brava e buona . Ma non voglio nemmeno 
essere crudele e lasciarla sola con la sua malattia. 
Da alcuni anni Dagmar ha concluso una terapia nella quale ha perdo­
nato la madre di tutte le cattiverie subite. Ma, in presenza di una malattia 
grave, è costretta a rivivere le emozioni della bambina di un tempo e non 
sa come affrontarle. Preferirebbe togliersi la vita piuttosto che venir me­
no alle aspettative della madre, della società e della terapeuta. Vorrebbe 
tanto stare al fianco della madre in veste di figlia amorevole, ma non le è 
possibile senza autoingannarsi. È quanto il corpo le dice senza equivoci. 
Non porto questo esempio per sostenere che i genitori non vadano 
accompagnati amorevolmente verso la morte, ma ciascuno deve decidere 
per sé e scegliere ciò che sembra giusto. Tuttavia, quando il corpo ci ri­
porta alla memoria con tanta nitidezza la storia dei maltrattamenti subiti, 
non abbiamo altra scelta se non di ascoltarlo. A volte, è meglio che siano 
persone estranee a sostenere una donna nella sua lotta con la morte pro­
prio perché non hanno sofferto a causa sua e pertanto non devono co­
stringersi a mentire né devono pagare il loro gesto con la depressione, e 
possono esprimere tutta la loro compassione senza dover fingere. Vice­
versa, avviene che un figlio o una figlia si sforzino invano di provare buo­
ni sentimenti, che ostinatamente tacciono, poiché i figli, pur in età adul­
ta, sono ancora legati ai genitori dal filo delle proprie aspettative, e persi­
no nel momento estremo della morte vorrebbero ricevere quel riconosci­
mento che non hanno mai avuto in loro presenza. Scrive ancora Dagmar: 
Ogni volta che parlo con mia madre, avverto un veleno che mi penetra 
dentro il corpo u/cerandolo, eppure non posso registrarlo perché /'atto del ve­
dere mi fa sentire in colpa. Allora la piaga comincia a suppurare e cado in de­
pressione. Mi sforzo ancora una volta di dare libero corso ai miei sentimenti e 
penso di avere il diritto di sentire a quel modo, di registrare /'intensità della 
mia rabbia . Non appena ciò avviene, quando accetto i miei sentimenti, seb­
bene di rado siano positivi, riesco di nuovo a respirare e comincio ad autoriz­
zarmi a rimanere fedele al mio autentico modo di essere. Quando ci riesco, mi 
sento meglio, più viva, e la depressione scompare. 
Nondimeno, nonostante sappia tutto questo, ricomincio a sforzarmi di ca-
86 

---

POSSO DIRLO? 
pire mia madre. di accettarla per quella che è. a perdonarle tutto. E la depres­
sione ritorna. Non so se la mia consapevolezza sia sufficiente a sanare le feri­
te. ma tengo fede alle mie esperienze. Come invece non faceva la mia prima 
terapeuta. che voleva a tutti i costi migliorare il mio rapporto con mia madre e 
non voleva accettarlo per quello che è. Nemmeno io lo vorrei. ma come pos­
so rispettarmi se non accetto i miei veri sentimenti? Non saprei più chi sono e 
per chi provo rispetto. 
Capisco perfettamente il desiderio di essere diversi da quello che sia­
mo per agevolare la vita dei genitori e ricevere finalmente il loro amore, 
ma troppo spesso ciò è in contraddizione con il bisogno, espresso dal 
corpo, di essere fedeli a se stessi. Sono convinta che, non appena quel bi­
sogno è appagato, la stima di sé si manifesta da sola. 

---

---

5 
Meglio uccidere 
che aver sentore della verità 
Fino a qualche tempo fa il fenomeno dei serial killer interessava soltanto 
gli specialisti. La psichiatria si occupava poco dell'infanzia dei criminali e 
li considerava persone venute al mondo con istinti anormali. In questo 
campo sembra che qualcosa stia cambiando e che la materia sia affronta­
ta con maggior intelligenza. Un articolo pubblicato 1'8 giugno 2003 su Le 
Monde dedica sorprendente attenzione all'infanzia di un criminale, Pa­
trice Alègre, mettendo in luce, sulla base di alcuni particolari, il motivo 
per cui quest'uomo ha violentato e strangolato diverse donne. Per capire 
come si possa uccidere con tanta brutalità non sono necessarie né com­
plesse teorie psicologiche né l'idea di un "male innato": è sufficiente uno 
sguardo all'atmosfera familiare in cui il bambino è cresciuto; sguardo che 
raramente ci è consentito poiché i genitori del criminale quasi sempre 
vengono risparmiati e prosciolti da ogni accusa di correità. 
Non così l'articolo uscito su Le Monde, che invece descrive in pochi 
paragrafi un'infanzia che non lascia dubbi sul perché di una carriera tan­
to efferata. Patrice Alègre è il primogenito di una coppia molto giovane, 
che non desiderava avere bambini. Il padre era poliziotto e, durante l'in­
terrogatorio, Patrice racconta che tornava a casa soltanto per picchiarlo e 
insultarlo. Lui lo odiava e cercava rifugio presso la madre, che apparente­
mente gli voleva bene e alla quale egli era fedelmente devoto. Era una 
prostituta che, secondo la perizia, avrebbe cercato di soddisfarsi ince­
stuosamente con il corpo del bambino e che, comunque, lo usava quale 
guardiano durante i suoi rapporti con i clienti. Il piccolo doveva rimane­
re davanti alla porta e lanciare un messaggio quand'era in vista qualche 
pericolo (presumibilmente l'arrivo del padre già in preda all'ira). Patrice 
racconta che non sempre era costretto a vedere quel che si svolgeva nella 
camera accanto, ma che non poteva tapparsi le orecchie e soffriva atroce­
mente nell'ascoltare i continui gemiti e sospiri della madre che fin da 
89 

---

LA :-.!ORALE TRADIZIO:"ALE :"ELLE TERAPIE E IL SAPERE DEL CORPO 
bambino, in preda al panico, egli era costretto a osservare mentre prati­
cava atti di sesso orale. 
È possibile che molti riescano a sopravvivere a un simile destino senza 
per questo diventare criminali. Spesso il bambino ha un potenziale ine­
sauribile e magari, da adulto, diventerà famoso, come Edgar Allan Poe, 
che si è ucciso con l'alcol, o Guy de Maupassant, che ha "elaborato" la 
sua tragica, sconvolgente infanzia in trecento novelle, ma che non è riu­
scito a evitare la psicosi - come già il fratello più giovane - né la clinica in 
cui è morto a quarantadue anni. 
A Patrice Alègre non è toccato in sorte di trovare una sola persona che 
lo salvasse dal suo inferno, consentendogli di prendere coscienza dei cri­
mini dei genitori. Era convinto che l'ambiente in cui era vissuto fosse l'in­
tero mondo e ha cercato di farsi strada in quello, sottraendosi all' onnipo­
tenza dei genitori con l'aiuto di furti, droghe e atti violenti. Di fronte ai 
giudici ha detto, probabilmente in modo veritiero, che quando compiva 
uno stupro non avvertiva alcun bisogno sessuale, ma soltanto il bisogno 
di essere onnipotente. Speriamo che confessioni di questo genere faccia­
no capire meglio alla giustizia con quale materia essa a che fare. All'incir­
ca trent'anni fa, infatti, un tribunale tedesco decretò cheJiirgen Bartsch, 
assassinato psichicamente dalla madre e pluriomicida di bambini, doves­
se essere castrato per impedirgli di esercitare sui bambini i suoi istinti 
sessuali, evidentemente troppo violenti. Una sentenza grottesca, disuma­
na e dettata da ignoranza (vedi Miller, 1980). 
I tribunali devono finalmente capire che nei serial killer di donne e 
bambini è all'opera il bisogno di onnipotenza del bambino a suo tempo 
disprezzato, quand'era impotente. E ciò ha ben poco a che fare con la 
sessualità, a meno che il sentimento di impotenza sia legato a esperienze 
sessuali incestuose. 
Nondimeno, permane la domanda: Patrice Alègre non aveva altra via 
d'uscita se non uccidere, se non continuare a strangolare la donna che si 
dibatteva tra gemiti e sospiri? Chi osserva dall'esterno non tarda ad ac­
corgersi che egli era costretto a strangolare ripetutamente la madre, che 
egli vedeva riflessa in ogni figura femminile e che da piccolo lo aveva con -
dannato a tanta sofferenza. Lui stesso, invece, difficilmente poteva in­
tuirlo. Per questo aveva bisogno di vittime. Ancora oggi afferma di amare 
la madre. Ma nessuno lo ha aiutato, poiché egli non ha trovato alcun Te­
stimone consapevole che gli consentisse e lo mettesse in grado di liberare 
i desideri di morte che avvertiva dentro di sé nei confronti della madre, di 
divenirne consapevole e di comprenderli; di conseguenza, quei desideri 
continuavano a crescere dentro di lui costringendolo a uccidere altre 
90 

---

MEGLIO UCCIDERE CHE AVER SEKTORE DELLA VERITÀ 
donne al posto della madre. "Ma è proprio così semplice?'', domande­
ranno molti psichiatri. Credo di sì, è molto più semplice di ciò che abbia­
mo imparato, che abbiamo dovuto imparare per onorare i nostri genitori 
e per non percepire l'odio che avevano suscitato in noi. L'odio di un Pa­
trice non avrebbe ucciso nessuno se fosse stato vissuto consapevolmente. 
Era un sentimento nato dal legame con la madre, legame universalmente 
osannato e che lo spingeva a uccidere. Il bambino poteva aspettarsi sal­
vezza soltanto dalla madre, giacché accanto al padre era sempre in peri­
colo di morte. Impossibile pensare che un bambino, perennemente mi­
nacciato dal terrore del padre, possa permettersi di odiare anche la ma­
dre o quanto meno di rendersi conto che da lei non avrà mai aiuto. Era 
dunque costretto a crearsi un'illusione a cui aggrapparsi, ma il prezzo lo 
avrebbero pagato in futuro le tante sue vittime. I sentimenti non uccido­
no e l'esperienza della delusione subita dalla madre, addirittura il biso­
gno di strangolarla, non avrebbero ucciso nessuno qualora fossero dive­
nuti coscienti. Per contro, la repressione di quel bisogno, il fatto di aver 
separato da sé tutti i sentimenti negativi, inconsapevolmente diretti con­
tro di lei, lo avevano spinto a commettere quei gesti fatali. 
91 

---

---

6 
La droga, inganno del corpo 
Da bambina ho dovuto imparare a reprimere le reazioni spontanee alle 
ferite che mi venivano inferte - rabbia e furore, dolore e paura -, altri­
menti sarei stata punita. Più tardi, negli anni di scuola, fui persino orgo­
gliosa della mia capacità di dominarmi e trattenermi, la ritenevo una 
virtù, e in seguito mi aspettai che lo stesso facesse anche il mio primo 
bambino. Soltanto dopo che fui riuscita a liberarmi di quel comporta­
mento, fui in grado di comprendere la sofferenza del bambino al quale si 
impedisce di reagire alle offese nella maniera giusta e di mettere alla pro­
va le proprie emozioni in un ambiente benevolo, in modo che da adulto 
egli sappia orientarsi fra i propri sentimenti anziché averne paura. 
Purtroppo non sono la sola ad aver vissuto questa esperienza. A molti 
altri bambini non era permesso di mostrare e, pertanto, di vivere i propri 
sentimenti più intensi, e da adulti ne avrebbero awertito intensamente il 
bisogno. Alcuni di essi riescono a ritrovare e rivivere in terapia le emozio­
ni rimosse, che si trasformano così in sentimenti consapevoli da com­
prendere a partire dalla propria storia e da non temere più. Altri, invece, 
scelgono di non seguire questa strada poiché non vogliono o non posso­
no affidare a nessuno le loro tragiche esperienze; peraltro, nell'odierna 
società dei consumi si trovano tra eguali. E infatti considerata buona nor­
ma non mostrare i propri sentimenti se non in casi eccezionali, per esem­
pio dopo aver consumato alcol o droga. Altrimenti è invalso l'uso di 
schernire i sentimenti altrui nonché i propri. Lo show business e il gior­
nalismo pagano bene l'arte dell'ironia e dunque un'efficace repressione 
dei sentimenti può far guadagnare parecchio denaro, anche se alla fin fi­
ne si rischia di smarrire la via che ci porta all'interno di noi stessi e di fun­
zionare soltanto indossando una maschera, la personalità del "come se". 
Allora, si fa ricorso alla droga, all'alcol, ai farmaci, che sono ampiamente 
a disposizione di chiunque abbia soldi abbastanza, magari guadagnati 
93 

---

LA MORALE TRADIZIONALE NELLE TERAPIE E IL SAPERE DEL CORPO 
proprio con l'irrisione. L'alcol aiuta a stare di buon umore e le droghe più 
forti risultano ancora più efficaci. Ma poiché non si tratta di emozioni au­
tentiche, che hanno a che fare con la vera storia del corpo, il loro effetto è 
necessariamente temporaneo e sembrano necessarie dosi sempre mag­
giori per colmare il vuoto che si è aperto nell'infanzia. 
In un articolo uscito sullo Spiegel il 7 luglio 2003 , un giovane giornali­
sta di successo, collaboratore dello stesso periodico, racconta della pro­
pria dipendenza da eroina, durata anni. Ne cito alcuni passi, che mi han­
no molto colpito per la sincerità e l'apertura che dimostrano. 
Assumere droghe per essere creativi sembra a molti professionisti una ga­
ranzia di successo. Manager, musicisti e altre star mediatiche si fanno di 
alcol, coca o eroina. Qui, un giornalista affermato e tossicomane cronico 
racconta della sua dipendenza e della sua doppia vita. 
Due giorni prima di Natale ho tentato di strangolare la mia ragazza. Negli 
ultimi anni, proprio nelle settimane a cavallo tra un anno e l'altro, la mia 
vita sembrava sempre sul punto di deragliare. Già da quindici anni mi ar­
rabattavo con maggior o minor successo per convivere con la mia dipen­
denza dall'eroina e avevo ormai alle spalle due tentativi di disintossicazio­
ne e due terapie con ricovero. Da alcuni mesi avevo ricominciato a iniet­
tarmi quotidianamente eroina, spesso insieme alla coca. 
Così, l'equilibrio era garantito. 
Questa volta mi era andata bene per quasi due anni. Scrivevo per i giorna­
li più interessanti del paese e guadagnavo piuttosto bene. Durante l'estate 
avevo traslocato in un bell'appartamento spazioso, in una casa d'epoca, e 
- questa è forse la cosa più importante - mi ero di nuovo innamorato. 
Quella sera, poco prima di Natale, il corpo della mia ragazza giaceva sul 
parquet del corridoio contorcendosi sotto di me che le tenevo le mani 
strette intorno al collo. 
Poche ore prima mi ero disperatamente sforzato di nascondere quelle 
mani. Sedevo nella suite di un albergo per intervistare uno dei più impor­
tanti registi tedeschi. Da qualche tempo ero costretto a iniettarmi la droga 
nelle piccole vene sul dorso delle mani e delle dita perché quelle delle 
braccia erano completamente distrutte. Le mie mani assomigliavano ora 
agli artigli di un film dell'orrore: gonfie, infiammate, piene di buchi. Or­
mai portavo soltanto pullover a maniche lunghe e, per fortuna, eravamo 
in inverno. Il regista aveva mani belle e sottili, sempre in movimento; mani 
che, quand'era soprappensiero, giocherellavano con il mio registratore. 
Sembrava quasi usare le mani per configurare il suo mondo. 
Facevo fatica a concentrarmi su quanto dicevamo. Ero arrivato in ae­
reo ed erano ormai passate molte ore dall'ultimo buco che mi ero fatto 
94 

---

LA DROGA, INGAN:\O DEL CORPO 
prima della partenza, Portare l'eroina a bordo mi era sembrato troppo ri­
schioso, Inoltre, cercavo di controllare in qualche modo il consumo com­
prandone quotidianamente soltanto una determinata dose, Spesso, alla fi­
ne della giornata mi sentivo allo stremo, Mi agitavo, sudavo, volevo anda­
re a casa, subito, Mi costava un enorme sforzo fisico concentrami su qual­
siasi altra cosa, In quel caso, comunque, riuscii a concludere l'intervista, 
Più di ogni altra cosa, più dei tormenti della disintossicazione, mi spaven­
tava l'idea di perdere il lavoro, Da quando avevo diciassette anni sognavo 
di guadagnarmi da vivere scrivendo e da quasi due anni quel sogno si era 
avverato, A volta mi sembrava che il lavoro fosse l'ultimo residuo di vita 
che mi era rimasto. 
L'ultimo residuo di vita si chiama lavoro. E lavoro equivale ad avere il 
dominio di sé. Ma dov'era la vita vera? Dov'erano i sentimenti? 
Mi tenevo dunque aggrappato al lavoro. Di fronte a ogni nuovo incarico 
ero divorato dall'ansia di non esserne più capace. Io stesso non so come 
riuscissi a viaggiare, condurre le interviste, scrivere i testi. Dunque, ero se­
duto in quella stanza d'albergo e parlavo, divorato dalla paura di non far­
cela, dalla vergogna, dall'odio per me stesso e dal bisogno di droga. Anco­
ra quarantacinque stramaledetti minuti e ce l'hai fatta. Guardavo il regista 
che incorniciava le frasi con i suoi gesti. Qualche ora più tardi avrei guar­
dato le mie mani che strangolavano il collo della mia ragazza. 
Presumibilmente, la droga riesce a reprimere paura e dolore, al punto 
che la persona non è più costretta a percepire veri sentimenti fintanto che 
perdurano gli effetti della sostanza stupefacente. Dopo di che, le emozioni 
non vissute premono con tanta maggiore intensità. Come in questo caso: 
Il viaggio di ritorno dopo l'intervista fu una tortura. Sul taxi ero già in sta­
to comatoso, esausto, immerso in una sonnolenza piatta, febbricitante, 
dalla quale mi risvegliavo di suprassalto terrorizzato. La pelle ricoperta di 
una pellicola di sudore freddo. Sembrava che dovessi perdere l'aereo. 
Aspettare ancora un'ora e mez: a prima del prossimo buco mi pareva in­
sopportabile. Ogni novanta secondi guardavo l'orologio. 
Per il tossicodipendente il tempo è un nemico. Aspetti sempre, in una 
spirale ripetitiva, sempre di nuovo. Aspetti la fine dei dolori, lo spacciato­
re, i soldi che devono arrivare, il posto libero per la disintossicazione o, 
semplicemente, che la giornata sia finalmente finita. Che tutto sia final­
mente finito. Dopo ogni buco l'orologio riprende a correre incessante­
mente contro di te. Forse, questa è la cosa più insidiosa nella dipendenza: 
tutto e tutti ti diventano nemici. Il tempo, il corpo, che richiede la tua at­
tenzione riproponendoti soltanto i bisogni più fastidiosi, gli amici, la fami­
glia, di cui non riesci a dissipare le ansie; il mondo che fa valere le sue ri-
95 

---

LA MORALE TRADIZIONALE NELLE TERAPIE E IL SAPERE DEL CORPO 
chieste, per le quali ti senti inadeguato. Niente come la dipendenza strut­
tura la vita in modo tanto univoco: non lascia più spazio a dubbi e nemme­
no alle decisioni. Il sollievo si misura soltanto in base alla quantità di dro­
ga disponibile. L'ordine del mondo è stabilito dalla tua dipendenza. 
Quel pomeriggio ero lontano da casa soltanto un centinaio di chilome­
tri, eppure mi sembrava di essere in capo al mondo. Casa era dove mi aspet­
tava la droga. Riuscii a prendere l'aereo ma l'inquietudine si placò soltan­
to per poco. Il decollo si faceva aspettare e di nuovo sprofondai nel mio 
torpore. Ogni volta che aprivo gli occhi e vedevo l'aereo ancora sulla pi­
sta, avrei voluto urlare. La crisi d'astinenza mi penetrava nelle membra, 
mi ficcava i denti nelle ossa. Braccia e gambe sembravano sottoposti a uno 
strappo, come se muscoli e tendini fossero troppo corti. 
Le emozioni messe al bando si aprono una nuova breccia e assalgono 
il corpo. 
A casa mi aspettava Monika. Quel pomeriggio era stata dal nostro fornito­
re, un giovane nero, a comprare eroina e coca. Le avevo lasciato i soldi pri­
ma di partire. Quello era il nostro patto: io guadagnavo i soldi e lei si dava 
da fare per trovare la roba. 
Odiavo tutti gli spacciatori e volevo avere il meno possibile a che fare 
con quel teatrino. Nel lavoro cercavo di limitare i contatti con i redattori 
scambiando fax e mail, e usavo il telefono soltanto quando i messaggi sulla 
segreteria non consentivano più dilazioni; con gli amici, già da tempo non 
parlavo più, non avendo di fatto più niente da dire. 
Come tante altre volte nelle passate settimane ero rimasto seduto per 
ore nel bagno cercando di trovare una vena che non fosse ancora comple­
tamente distrutta. Soprattutto la coca divora le vene, e le migliaia di pun­
ture con aghi non sterili fanno il resto. La stanza da bagno assomigliava a 
una macelleria, con tracce di sangue dappertutto, nel lavandino e per ter­
ra, sulle pareti e sul soffitto. 
Quel giorno avevo un po' placato gli effetti dell'astinenza fumando 
circa un grammo di eroina: su un foglio di alluminio, riscaldato da sotto, 
la polvere marrone evapora e tu aspiri a fondo, più che puoi. E siccome la 
droga deve passare per i polmoni, l'effetto si fa aspettare per qualche 
istante, un'eternità. L'ebbrezza raggiunge la testa solo lentamente, poco 
per volta, ma soprattutto manca il salvifico flash. Come fare sesso senza 
orgasmo. 
Per di più, aspirare era una tortura per me. Soffro di asma e subito il 
polmone cominciava a rantolare, ogni tiro mi sembrava una coltellata e mi 
provocava nausea e vomito. Ogni tentativo di iniettare la droga andava a 
vuoto e l'ansia cresceva. 
La testa mi turbinava di immagini, ricordavo momenti di estasi, incre­
dibilmente intensi. Mi ricordavo di quando, a quattordici anni, avevo co­
minciato ad amare l'hashish perché tutt'a un tratto non avevo più voglia di 
96 

---

LA DROGA. l"GANNO DEL CORPO 
limitarmi ad ascoltare musica, volevo sentirla in tutto il corpo. Ricordavo 
l'estasi da LSD, quand'ero rimasto a bocca aperta per lo stupore davanti a 
un semaforo e i colori che si alternavano mi provocavano nel cervello mil­
le piccole esplosioni di luce. Accanto a me gli amici, in un rapporto magi­
co. Ricordavo il primo buco, che mi aveva catturato come la prima volta 
che avevo fatto sesso: ricordavo che, quando avevo mescolato eroina e co­
ca, tutte le cellule nervose erano entrate in tensione e io stesso vibravo so­
vraeccitato, mi sentivo come un gigantesco gong cinese fatto di carne e os­
sa. Ricordavo l'effetto dell'eroina che tutto placa, una sorta di ammorbi­
dente per lanima, che ti racchiude in un caldo abbraccio come le acque 
che accolgono il feto ... 
Quest'uomo descrive molto chiaramente con quale intensità bisogni e 
sentimenti profondi affiorano alla superficie quando la droga viene me­
no. Tuttavia, avvertire la mancanza, l'abbandono e la rabbia producono 
un sentimento di panico che a sua volta dev'essere messo a tacere con l'e­
roina. Nel contempo, la droga serve a manipolare il corpo affinché "pro­
duca" i sentimenti desiderati, positivi. Lo stesso meccanismo si attiva, 
peraltro, con il consumo di droghe legali come gli psicofarmaci. 
La dipendenza coatta da sostanze stupefacenti può avere effetti cata­
strofici proprio perché occlude la via alle vere emozioni e ai veri senti­
menti. La droga può infatti donare sentimenti di euforia, può sollecitare 
la creatività uccisa da un'educazione crudele, ma il corpo non tollera per 
tutta la vita una simile estraneazione da sé. Abbiamo visto, nel caso di 
Kafka e di altri, come l'attività creativa, lo scrivere o il dipingere, possano 
aiutare per un certo tempo a sopravvivere. Tuttavia, non aiutano l'indivi­
duo che nell'infanzia ha subìto abusi a ritrovare le vere fonti vitali: affin­
ché ciò avvenga è necessario che egli non abbia più paura di conoscere la 
propria storia. 
Un esempio particolarmente suggestivo lo offre Rimbaud. Le droghe 
non potevano sostituire il cibo spirituale di cui egli aveva realmente biso­
gno, e il suo corpo non si lasciava trarre in inganno riguardo ai sentimenti 
autentici. La sua vita avrebbe preso una strada diversa se egli avesse in­
contrato almeno una persona capace di aiutarlo a riconoscere con assolu­
ta chiarezza l'influenza distruttiva della madre e a non punire soltanto se 
stesso. Così, invece, tutti i tentativi di fuga andavano a vuoto ed egli era 
costretto ogni volta a ritornare dalla madre. 
Anche la vita di Paul Verlaine ha avuto una fine precoce, poiché egli è 
morto a cinquantuno anni, in miseria, apparentemente a causa della dro­
ga e dell'alcol che avevano prosciugato tutti i suoi fondi. Ma la causa vera 
era interiore e, come in tanti altri casi, si trattava di mancata consapevo-
97 

---

LA MORALE TRADIZIONALE NELLE TERAPIE E IL SAPERE DEL CORPO 
lezza, di adeguamento alla norma da tutti accettata, che impone di sop­
portare in silenzio il controllo e la manipolazione della madre (spesso 
con l'aiuto del denaro). Verlaine finì per vivere con donne che gli davano 
soldi, apparentemente con prostitute, dopo che negli anni della giovinez­
za aveva tanto sperato di liberarsi, manipolando il proprio corpo con 
l'aiuto di sostanze. 
Non in tutti i casi la droga ha la funzione di liberare la persona dalla 
dipendenza e dai ceppi materni. A volta, il consumo di droghe legali (al­
col, sigarette, farmaci) serve a cercare di colmare il buco che la madre ha 
lasciato aperto. Il bambino non ha ricevuto da lei l'alimento di cui aveva 
bisogno e nemmeno più tardi è riuscito a trovarlo. Quando non si è sotto 
l'effetto della droga, quel vuoto è percepito come una vera e propria fa­
me fisica, quasi come un crampo allo stomaco che si contrae. Forse la 
"prima pietra" della dipendenza è posta proprio all'inizio della vita, e 
con essa anche l'origine della bulimia e di altri disturbi dell' alimentazio­
ne. Il corpo fa capire che (in passato) ha avuto urgentemente bisogno di 
qualcosa, quand'era soltanto un esserino minuscolo: questi messaggi, tut­
tavia, non sono capiti finché le emozioni vengono tenute a bada. Così, il 
bisogno del bambino viene erroneamente registrato come se appartenes­
se al presente, e tutti i tentativi di soddisfarlo ora falliscono miseramente. 
Poiché i nostri bisogni di oggi sono diversi da quelli di un tempo, e molti 
di essi possiamo soddisfarli a patto di non associarli più, nell'inconscio, 
con quelli dell'infanzia. 
98 

---

7 
Siamo autorizzati a vedere 
Una donna mi ha scritto raccontandomi che durante una lunga terapia si 
era sempre sforzata di perdonare i maltrattamenti fisici, spesso pesanti, 
subiti dai genitori poiché la madre soffriva di psicosi. Ma, più lei si sfor­
zava di essere indulgente, più sprofondava nella depressione. Le sembra­
va di essere rinchiusa in una prigione. Soltanto praticare la pittura l'aveva 
salvata dai pensieri suicidi e l'aveva tenuta in vita. A seguito di una mo­
stra, aveva venduto diversi quadri e alcuni mercanti le avevano dato spe­
ranze. Felice, lo aveva detto alla madre, che pure se n'era rallegrata salvo 
poi dirle: "Adesso guadagnerai molto e potrai occuparti di me". 
Nel leggerlo mi è tornata alla memoria una conoscente di nome Klara. 
Quasi casualmente mi aveva raccontato che il padre, vedovo ma in otti­
ma salute e professionalmente ancora attivo, il giorno in cui lei era andata 
in pensione, felice come se stesse per iniziare "una seconda vita", le aveva 
detto: finalmente avrai tempo di occuparti di più dei miei affari. Lei, che 
si era occupata tutta la vita più degli altri che di se stessa, non si era nem­
meno accorta che quella frase le era piombata addosso come un nuovo 
macigno e lo raccontava sorridendo, quasi con allegria. Peraltro, tutta la 
famiglia pensava che fosse effettivamente ora che lei, finalmente libera, 
assumesse il ruolo fin lì occupato da una segretaria morta da poco (che 
altro avrebbe mai dovuto fare nel tempo libero se non sacrificarsi per il 
padre?). Poche settimane più tardi venni a sapere che si era ammalata di 
un cancro al pancreas. Morì di lì a qualche tempo, dopo aver sofferto di 
fortissimi dolori mentre io cercavo invano di riportarle alla memoria la 
frase del padre. Anzi, si dispiaceva perché la malattia le impediva di aiu­
tarlo, pur amandolo lei tanto. Né capiva come mai fosse sopraggiunto 
quel male quando per tutta la vita era sempre stata sana e tutti le avevano 
invidiato l'ottima salute. Klara era molto attaccata alle convenzioni e 
quasi non conosceva i veri sentimenti che provava. Così, il corpo era sta-
99 

---

LA MORALE TRADIZIONALE NELLE TERAPIE E IL SAPERE DEL CORPO 
to costretto a farsi sentire, e purtroppo nessuno della famiglia l'aveva aiu­
tata a decifrare il significato di quel linguaggio. Nemmeno i figli adulti ne 
furono capaci. 
Diversa la sorte della pittrice. Non appena ebbe ascoltato la reazione 
della madre alla notizia del buon esito della mostra, avvertì chiaramente 
la rabbia che l'animava nei confronti della donna. Per qualche mese il 
piacere le venne meno, non riuscì a dipingere e cadde nuovamente in de­
pressione. Decise di non andare a trovare la madre né gli amici che l 'ap­
poggiavano. Smise di nascondere ai conoscenti le condizioni della ma­
dre, cominciò a parlare di sé e ritrovò poco per volta le energie e il piace­
re di dipingere. Questo accadde poiché aveva accettato di riconoscere la 
verità sul suo rapporto con la madre e di interrompere piano piano quel 
legame, rinunciando pertanto anche alla compassione e all'aspettativa di 
farla felice per riceverne finalmente amore. Aveva accettato di non poter 
amare quella madre e ora sapeva anche perché. 
Non è frequente venire a conoscere storie come questa, che si conclu­
dono felicemente. Credo tuttavia che con il tempo aumenteranno di nu­
mero, via via che riusciamo a riconoscere di non aver alcun obbligo di 
gratitudine nei confronti dei genitori che ci hanno maltrattato, e di non 
dover loro alcun sacrificio che, in realtà, offriremmo solo a fantasmi, os­
sia a genitori idealizzati che di fatto non esistono. Perché mai continuia­
mo a sacrificarci per i fantasmi? Perché speriamo che un giorno le cose 
cambieranno, quando finalmente troveremo la parola giusta, assumere­
mo l'atteggiamento giusto, saremo capaci della giusta comprensione. Ma 
tutto questo significherebbe piegarci ancora una volta, come già lo ab­
biamo fatto da bambini, pur di ricevere amore. Oggi siamo adulti e sap­
piamo che si è abusato dei nostri sforzi e che di certo non si trattava di 
amore. Perché dunque ci ostiniamo ad aspettarci che coloro che per 
qualche motivo non sono in grado di amarci si decidano a farlo? 
Se riusciamo ad abbandonare questa speranza, le nostre aspettative 
verranno meno e con esse anche l'autoinganno che ci ha accompagnato 
per tutta la vita. Smetteremo di credere di non meritare amore e di dover 
dimostrare che invece ne siamo degni. Poiché non dipendeva da noi ma 
da come erano i nostri genitori, da ciò che hanno fatto dei loro traumi in­
fantili, dalla misura in cui sono riusciti a elaborarli: ma in tutto ciò noi 
non abbiamo alcun potere di modificarli e possiamo soltanto vivere la 
nostra vita modificando il nostro modo d'essere. La maggior parte dei te­
rapeuti ritengono che in questo modo possa migliorare anche il rapporto 
con il padre e la madre, poiché l'atteggiamento più maturo assunto dai fi­
gli adulti guadagnerebbe loro maggior rispetto da parte dei genitori. È 
100 

---

SIAMO AUTORIZZATI A VEDERE 
un punto di vista che non mi sento di condividere: la mia esperienza mi 
insegna che la modificazione positiva dei figli adulti raramente produce 
sentimenti positivi e ammirazione nei genitori colpevoli di maltrattamen­
ti. Anzi, spesso reagiscono con invidia e con gesti di rifiuto, manifestando 
il desiderio che il figlio o la figlia tornino a essere quelli di prima, ossia 
sottomessi, fedeli, tolleranti nei confronti dei maltrattamenti, in sostanza 
depressi e infelici. La consapevolezza risvegliatasi nei figli adulti fa paura 
a molti genitori e in parecchi casi non si può assolutamente parlare di 
rapporti migliori. Tuttavia, non mancano esempi contrari. 
Una giovane donna, che per anni si era macerata nei sensi di colpa, si 
decise un giorno a dire alla madre, nonostante la paura e il batticuore: 
"Da bambina non ho amato la madre che tu sei stata per me. Ti ho 
odiata e non mi permettevo nemmeno di saperlo". Rimase stupita nel 
constatare il sollievo prodotto in entrambe, in lei stessa ma anche nella 
madre, consapevole delle proprie colpe. Poiché entrambe, tacitamente, 
sapevano quali sentimenti nutrivano e finalmente la verità era venuta 
fuori. Da quel momento fu possibile costruire un rapporto sincero, del 
tutto nuovo. 
Un amore coatto non è amore e produce tutt'al più una relazione "co­
me se", priva di vera comunicazione, una messinscena di cordialità che di 
fatto non esiste e che serve solo a mascherare il rancore o addirittura l'o­
dio. Mancherà sempre un vero incontro. Una delle opere di Yukio Mishi­
ma si intitola Confessioni di una maschera ( 1964). Com'è possibile che 
una maschera racconti dawero ciò che una persona ha vissuto? Non è 
possibile, infatti, e il racconto della maschera di Mishima è puramente in­
tellettuale. Lo scrittore ha mostrato soltanto le conseguenze dei fatti, 
mentre questi ultimi e le emozioni che vi erano associate sono rimasti na­
scosti alla sua consapevolezza. Le conseguenze si sono rivelate sotto for­
ma di fantasie morbose, perverse, in un desiderio di morte per così dire 
astratto, poiché i sentimenti concreti del bambino, per anni prigioniero 
nella stanza della nonna, erano rimasti inaccessibili all'adulto. 
I rapporti che si fondano su una comunicazione mascherata non pos­
sono modificarsi e rimangono quelli che sono sempre stati: comunicazio­
ni mancate. Un rapporto autentico è possibile soltanto se entrambe le 
parti riescono a liberare i propri sentimenti, a viverli e a comunicarli sen­
za paura. Quando ciò riesce è molto bello, ma awiene di rado, poiché lo 
scambio da entrambe le parti è impedito dalla paura che cada la facciata, 
la maschera cui ci si è ormai assuefatti. 
Perché dunque ostinarsi a cercare quello scambio proprio con i vecchi 
genitori? Non sono più i nostri partner in senso proprio. La nostra storia 
101 

---

LA MORALE TRADIZIONALE NELLE TERAPIE E IL SAPERE DEL CORPO 
con loro si è conclusa nel momento in cui anche noi abbiamo dei figli e ci 
confrontiamo con un compagno o una compagna. La pace che tanti desi­
derano non può esserci donata dall'esterno. Molti terapeuti pensano che 
la si possa trovare nel perdono, ma è un'opinione continuamente smenti­
ta dalla realtà. Come sappiamo, tutti i preti recitano quotidianamente il 
Padre nostro e pertanto chiedono che siano perdonati i loro debiti "così 
come noi perdoniamo i nostri debitori", aggiungono. Tuttavia, ciò non 
impedisce ad alcuni di loro di violentare bambini e adolescenti in una 
sorta di coazione a ripetere e, nel contempo, di rimuovere il loro crimine. 
In tal modo proteggono anche i propri genitori e non si rendono conto 
dei crimini che costoro hanno inflitto loro. Predicare il perdono è in que­
sto caso non soltanto ipocrita e inutile, ma anche pericoloso, poiché oc­
culta la coazione a ripetere. 
Ciò che ci protegge dalla ripetizione è soltanto l'accoglimento della 
nostra verità, di tutta la verità, in ogni suo aspetto. Quando sappiamo, 
nel modo più preciso possibile, quel che i genitori ci hanno fatto non 
corriamo più il rischio di ripetere quei gesti criminosi. Altrimenti vi sia­
mo automaticamente portati e ci opponiamo con forza all'idea che la 
persona adulta, che vuole costruire la propria vita in pace, possa e debba 
sciogliere il legame infantile con i genitori maltrattanti. Dobbiamo ab­
bandonare lo sconcerto che è proprio del bambino piccolo e che trae 
origine dallo sforzo che abbiamo fatto a suo tempo per scusare i maltrat­
tamenti e dar loro un senso. Divenuti adulti, possiamo dare un taglio a 
tutto questo e imparare a capire che nelle terapie la morale ostacola la 
guarigione delle ferite. 
Qualche esempio illustra meglio come ciò avvenga in concreto. Una 
giovane donna, in preda alla disperazione, si considera fallita nella vita 
professionale e nei rapporti. Così scrive: 
Più mia madre mi dice che sono uno zero, un'incapace, più fallisco in tutto. 
Ma non voglio odiare mia madre, voglio fare la pace con lei, voglio perdonarla 
per liberarmi finalmente del mio odio. Eppure, non riesco. Anche nel provare 
odio mi sento perseguitata da lei, come se lei mi odiasse. In che cosa sbaglio? 
So che soffrirei se non riuscissi a perdonarle. La mia terapeuta infatti mi dice 
che se faccio la guerra ai miei genitori è come se la facessi a me stessa. So bene 
che non si deve perdonare se non si riesce a farlo dal profondo del cuore, e mi 
sento smarrita perché in alcuni momenti mi sento capace di perdonare e provo 
compassione per i miei genitori, ma poi improwisamente mi riprende la rabbia 
e mi ribello a ciò che mi hanno fatto, e allora non li voglio più vedere. Ma io vo­
glio vivere la mia vita, trovare pace e non essere perennemente costretta a 
pensare come mi hanno picchiato, umiliato e quasi torturato. 
102 

---

SIAMO AUTORIZZATI A VEDERE 
Questa donna è convinta di combattere contro i genitori, ed è convinta 
che ciò equivalga a combattere contro se stessa, se ascolta i propri senti­
menti e rimane fedele al proprio corpo. Così, infatti, le ha detto la tera­
peuta. Ma la conseguenza è che lei non riesce più a distinguere tra la pro­
pria vita e quella dei genitori, non sentendosi autorizzata ad avere un'i­
dentità e vivendosi soltanto come parte di loro. Non so che cosa abbia 
spinto la terapeuta a formulare un'affermazione di quel genere, ma credo 
di percepire in quelle parole la paura che la stessa terapeuta prova di fron­
te ai propri genitori. Non mi sorprende che la paziente, contagiata da tan­
ta paura e sgomento, non trovi più il coraggio di portare alla luce la storia 
della sua infanzia per lasciare che il suo corpo viva con la propria verità. 
Un altro caso. Una donna molto intelligente scrive di non voler tran­
ciare giudizi sommari sui genitori, ma di voler considerare le cose in mo­
do differenziato. Sebbene da piccola abbia subìto maltrattamenti e abusi 
sessuali, ha tuttavia vissuto anche momenti belli in famiglia. La terapeuta 
la conferma in questo giudizio, dicendole che deve bilanciare i momenti 
buoni e quelli cattivi e che ora, divenuta adulta, deve capire che non esi­
stono genitori perfetti, poiché tutti commettono per forza i loro errori. 
Ma non di questo si tratta bensì di altro: la persona divenuta adulta do­
vrebbe far crescere in sé l'empatia per la bambina, di cui nessuno ha visto 
la sofferenza poiché la piccola è stata usata nell'interesse dei genitori; in­
teresse che, essendo lei tanto dotata, era perfettamente in grado di soddi­
sfare. Se ora è giunta al punto di percepire quella sofferenza e di offrire 
compagnia alla bambina che è in lei, non dovrebbe più soppesare i mo­
menti cattivi contrapponendoli a quelli buoni, poiché in tal modo rica­
drebbe nel ruolo infantile di bambina che vuole appagare i desideri dei 
genitori: amarli, perdonarli, ricordare i momenti belli ecc. Da piccola ha 
cercato continuamente di farlo, con la speranza di capire le contraddizio­
ni dei loro gesti e messaggi, trovandosi totalmente in loro balia. Ma quel 
"lavoro" interiore ha accresciuto ancora di più il suo disorientamento. 
Poiché le era impossibile capire che la madre si era barricata in un bunker 
interiore che la teneva al riparo dei propri sentimenti, e pertanto non ave­
va ascolto per i bisogni della figlia. Ora la donna adulta, che lo ha capito, 
non deve perpetuare la sforzo disperato della bambina, non deve sforzar­
si di giudicare oggettivamente, di contrapporre il buono al cattivo, bensì 
deve agire ascoltando i propri sentimenti, che sono sempre soggettivi, co­
me tutto ciò che pertiene alle emozioni: che cosa mi ha tormentato quan­
do ero piccola? Quali sentimenti non mi erano permessi? 
Non si tratta di giudicare sommariamente i genitori, bensì di riscopri­
re la posizione della bambina muta e sofferente e di rinunciare a un lega-
103 

---

LA MORALE TRADIZIONALE NELLE TERAPIE E IL SAPERE DEL CORPO 
me che definisco distruttivo e nel quale, come ho già detto, si mescolano 
gratitudine, compassione, negazione, nostalgia, idealizzazione e numero­
se aspettative che rimangono, e devono rimanere, sempre insoddisfatte. 
La strada che porta all'età adulta non coincide con la tolleranza nei con­
fronti delle crudeltà subite, bensì nel riconoscimento della propria verità 
e nella crescita dell'empatia per il bambino maltrattato. Significa com­
prendere in che misura quei maltrattamenti hanno ostacolato l'intera vita 
della persona adulta, hanno distrutto possibilità e hanno fatto sì che, in­
volontariamente, parte di quella infelicità sia stata trasmessa alla genera­
zione successiva. Questo tragico bilancio è possibile soltanto nel momen­
to in cui rinunciamo a contrapporre i lati buoni a quelli cattivi dei genito­
ri maltrattanti, poiché nel far questo ricadiamo nella compassione, nella 
negazione della crudeltà, nel convincimento che si tratti di un modo più 
differenziato di valutare le cose. Io credo di ritrovare qui riflesso lo sfor­
zo del bambino, mentre a mio parere l'adulto deve rifuggire da questo 
"computo" che confonde le cose e ostacola la vita. È un lavoro che natu­
ralmente possono risparmiarsi coloro che non sono mai stati picchiati da 
piccoli e non hanno mai subìto violenze sessuali: costoro possono godere 
dei buoni sentimenti che provano in presenza dei genitori, possono defi­
nirli "amore" e non hanno alcun bisogno di negare se stessi. Il fardello è 
riservato agli altri, a quanti sono stati maltrattati da bambini, se non vo­
gliono pagare l'autoinganno con la malattia. Quasi quotidianamente tro­
vo conferma del fatto che così avviene di norma. 
Per esempio, una donna scrive nel forum di aver letto in Internet che 
non è possibile guarire davvero se ci si rifiuta di vedere i genitori, poiché 
ciò significherebbe sentirsi perseguitati da loro. Ed è esattamente ciò che 
le sta succedendo. Da quando non va più a trovare i genitori, è costretta a 
pensare a loro giorno e notte, e vive costantemente nella paura. Lo capi­
sco perfettamente: vive nel panico perché alcuni cosiddetti esperti pre­
senti su Internet le hanno ancor più rafforzato la paura che già provava di 
fronte ai genitori. Secondo quel genere di morale, l'individuo non ha di­
ritto di vivere la propria vita, i propri sentimenti e bisogni. Probabilmen­
te su Internet non si troverà molto altro, poiché lì si riflette la mentalità 
corrente, la stessa che coltiviamo da millenni: onora il padre e la madre 
per godere di "prosperità e lunga vita". 
Nella prima parte di questo libro le biografie di alcuni scrittori ci hanno 
mostrato che non sempre ciò avviene, specie nel caso di bambini molto 
sensibili e intelligenti. Ma nemmeno una lunga vita vale a dimostrare che 
la minaccia del quarto comandamento è fondata. Al contrario: va infatti 
giudicata anche la qualità della vita. Genitori e nonni devono divenire 
104 

---

SIAMO AUTORIZZATI A VEDERE 
consapevoli della propria responsabilità e smettere di onorare gli antenati 
a spese dei figli e dei nipoti abusando sessualmente di loro, picchiandoli o 
torturandoli in altri modi, senza alcuno scrupolo e "per il loro bene". 
Spesso i genitori provano sollievo scaricando sui figli i sentimenti traboc­
canti che provano verso i propri genitori. Tuttavia, rischiano di ammalarsi 
non appena i figli vi si sottraggono, per lo meno esteriormente. 
Oggi, a figli e nipoti è consentito di "vedere", di credere in ciò che 
hanno visto e percepito da piccoli, e non sono più costretti alla cecità, 
che provocava malattie fisiche e psichiche di cui per lungo tempo si sono 
ignorate le cause. Nel momento in cui non accettano più quell'ignoranza, 
hanno la possibilità di spezzare la catena della violenza e dell'autoingan­
no e di non sacrificare più i propri figli. 
Qualche tempo fa, una trasmissione televisiva si è occupata di bambi­
ni sofferenti di neurodermite, che provoca un prurito continuo in tutto 
il corpo. Tutti gli esperti presenti concordavano nel dire che la malattia è 
inguaribile. Nessuno accennò alle possibili origini psichiche del male, 
sebbene fosse evidente che i bambini, quando si incontravano con i loro 
simili all'ospedale, subito miglioravano o addirittura guarivano. Bastò 
questo a farmi supporre che quel contatto consentiva ai piccoli malati di 
non sentirsi più soli con il loro incomprensibile sintomo e di provare 
sollievo. 
Poco dopo aver assistito a quella trasmissione, incontrai Veronika, che 
durante la terapia si ammalò di neurodermite e che a poco a poco com­
prese che proprio quel sintomo le aveva consentito di spezzare lantico e 
per lei funesto legame con il padre. Veronika era l'ultima di cinque figlie; 
le sorelle maggiori avevano tutte abusato sessualmente di lei, la madre 
era alcolista e la minacciava costantemente in preda a improvvisi accessi 
di rabbia. In una simile situazione la piccola si era abbandonata alla spe­
ranza che il padre l'avrebbe un giorno salvata. Per tutta la vita lo aveva 
idealizzato, sebbene nessun fatto, nessun ricordo confermasse la fonda­
tezza del suo sentimento. Anche il padre era alcolista e nutriva per le fi­
glie un interesse puramente sessuale. Eppure Veronika continuò ad ali­
mentare in sé quella speranza e per cinquant'anni rimase fedele alle sue 
illusioni. Durante la terapia cominciò a soffrire di un forte prurito ogni 
volta che si trovava in presenza di persone con le quali non riusciva a in­
tendersi e dalle quali si aspettava aiuto. 
Mi raccontò che per lungo tempo non era riuscita a capire perché mai 
fosse tormentata da quel prurito improvviso e tormentoso, che la rende­
va furiosa perché era costretta a grattarsi. In quel grido emesso dalla sua 
cute si celava, come capì più tardi, la rabbia da lei provata nei confronti 
105 

---

LA MORALE TRADIZIONALE NELLE TERAPIE E IL SAPERE DEL CORPO 
di tutta la famiglia, ma soprattutto del padre che non era mai a sua dispo­
sizione e che lei, per sopportare la solitudine a cui era costretta in quella 
famiglia maltrattante, aveva continuato a immaginare come suo salvato­
re. Una fantasia durata per cinquant'anni, durante i quali la rabbia non 
fece che aumentare. Con l'aiuto della terapeuta Veronika scoprì final­
mente che il prurito insorgeva ogni volta che cercava di reprimere un 
sentimento e non l'abbandonava finché non era riuscita a viverlo libera­
mente. Grazie a quei sentimenti, notò poco per volta, con sempre mag­
gior chiarezza, che la fantasia costruita intorno alla figura del padre non 
aveva alcun fondamento di realtà. Ed era una fantasia che riviveva co­
stantemente in tutti i suoi rapporti con gli uomini: si aspettava che l'ama­
to padre la proteggesse dalla madre e dalle sorelle e comprendesse la sua 
sofferenza. A qualsiasi spettatore esterno sarebbe subito apparso eviden­
te che ciò non accadeva e non poteva accadere. Ma quello sguardo reali­
stico a lei era negato: Veronika si sentiva minacciata di morte se avesse 
ammesso quella verità. 
Anche questo è comprensibile, poiché nel suo corpo viveva ancora la 
bambina esposta alle minacce, che sarebbe morta se avesse perduto l'illu­
sione della salvezza portata dal padre. Da adulta, invece, riuscì ad abban­
donare quell'illusione poiché la bambina non era più sola con il suo de­
stino. Da quel momento in poi aveva preso a esistere in lei la parte adulta 
capace di proteggere la bambina, capace di fare quel che il padre non 
aveva mai fatto: capirla nel suo stato di bisogno e proteggerla dai maltrat­
tamenti. Cominciò a constatare, giorno dopo giorno, che finalmente riu­
sciva a non ignorare più i bisogni del corpo, bensì a capirli. E il corpo co­
minciò a segnalarle i propri bisogni soltanto con un leggero prurito, fa­
cendole capire che la bambina aveva bisogno del suo sostegno. Sebbene 
Veronika esercitasse una professione di grande responsabilità, finché 
non ebbe chiaro il comportamento del padre mantenne la tendenza a le­
garsi a persone che la consideravano con indifferenza e delle quali lei era 
invece totalmente succube. La terapia modificò completamente la situa­
zione, poiché la donna trovò nel proprio corpo un alleato che era in gra­
do di aiutarla. E proprio questa è, ai miei occhi, la finalità di ogni terapia. 
Grazie alle vicende che ho descritto e ad altre simili, che ho avuto mo­
do di osservare negli ultimi anni, ho capito una cosa: affinché la terapia 
abbia esito positivo, è indispensabile cancellare la morale dettata dal 
quarto comandamento, che ci è stata imposta dall'educazione infantile. 
Purtroppo, nella maggior parte delle terapie la morale della Pedagogia 
nera detta ancora legge, dall'inizio oppure a partire da un certo momento 
in poi, giacché lo stesso terapeuta non si è ancora liberato di quelle co-
106 

---

SIAMO AUTO!UZZATI A VEDERE 
strizioni. Spesso, il quarto comandamento si accompagna ai Comanda­
menti della psicoanalisi. Accade infatti che il paziente riesca, con l'aiuto 
del terapeuta a riconoscere con chiarezza le offese e i maltrattamenti su­
biti: ma, come ho già raccontato, prima o poi gli viene detto che padre o 
madre hanno anche lati buoni e hanno fatto molto per il loro bambino, 
talché l'individuo adulto deve loro riconoscenza. Basta questa indicazio­
ne a rendere il paziente di nuovo del tutto insicuro, poiché proprio lo 
sforzo di vedere i lati buoni dei genitori lo ha indotto a rimuovere le per­
cezioni e i sentimenti autentici, come troviamo descritto con grande in­
tensità nel libro di Kertész. 
Laura si è affidata a un terapeuta il quale, dapprima, l'ha aiutata a to­
gliersi la maschera, a riconoscere che la sua durezza era artificiosa, a ri­
porre fiducia in chi l'aiutava nel ritrovare i propri sentimenti e nel richia­
mare alla memoria l'antico desiderio della bambina che chiedeva vici­
nanza e tenerezza. Di fronte alla freddezza della madre, anche Laura, co­
me Veronika, aveva cercato rifugio presso il padre, il quale, a differenza 
di quello di Veronika, aveva mostrato maggior interesse per la bambina, 
con cui talvolta si compiaceva di giocare, di modo che nella piccola era 
maturata la speranza di un buon rapporto con lui. L'uomo, tuttavia, seb­
bene avesse saputo delle punizioni inferte a Laura dalla madre, l'aveva la­
sciata nelle sue mani, non l'aveva protetta, non si era assunto la responsa­
bilità della piccola. Inoltre, Laura mi scrisse che la cosa peggiore che gli 
rimproverava era di aver suscitato in lei un amore che non meritava e che 
la giovane donna gli conservò fino a quando non fu colpita da una malat­
tia di cui cercò di capire il significato con l'aiuto del terapeuta. Il rappor­
to con quest'ultimo le era sembrato pertanto molto promettente, e con il 
suo aiuto Laura era riuscita ad abbattere dentro di sé il muro delle pro­
prie difese. A poco a poco, tuttavia, il terapeuta aveva cominciato a erige­
re un nuovo muro, non appena nei sentimenti della donna era affiorato il 
sospetto di un abuso incestuoso da parte del padre. Aveva cominciato a 
parlare di desideri edipici della bambina, disorientando Laura come a 
suo tempo aveva fatto il padre. A quel punto, egli l'aveva sacrificata alla 
propria debolezza e ai propri ricordi non elaborati in quanto rimossi. Le 
aveva dunque offerto la teoria analitica anziché l'empatia del Testimone 
consapevole. 
Laura aveva letto molto ed era pertanto in grado di interpretare la fu­
ga del terapeuta, ma si trovò a ripetere con lui il modello infantile, poiché 
il rapporto con il padre non ebbe modo di sciogliersi. Continuò a nutrire 
gratitudine per ciò che aveva ricevuto da entrambi, così obbedendo alla 
morale tradizionale e mantenendo integro in entrambi i casi il legame in-
107 

---

LA MORALE TRADIZIONALE NELLE TERAPIE E IL SAPERE DEL CORPO 
fantile. I sintomi permasero nonostante le diverse terapie intraprese. 
Sembrò dunque averla vinta la morale, a cui furono sacrificate la sua sto­
ria e la sua sofferenza in ciascuna terapia. Poi, con l'aiuto di una terapia 
di gruppo, Laura riuscì finalmente ad abbandonare quella gratitudine 
immotivata, a riconoscere il fallimento del padre nel rapporto con lei, 
con tutte le conseguenze che ciò aveva comportato, e a rendersi conto 
che lei in prima persona doveva assumere la responsabilità della sua vita. 
Dal momento in cui riuscì ad accogliere la propria verità, Laura co­
minciò una nuova vita creativa. Ora sapeva che nessun pericolo la minac­
ciava più, anche se riconosceva che il padre era un debole, che non l'ave­
va mai aiutata perché non lo aveva voluto e perché si serviva di lei river­
sandole addosso le proprie umiliazioni per non doverle più percepire. 
Prendere chiara visione di tutto questo aveva evidentemente tranquilliz­
zato il suo corpo, poiché il tumore, che i medici volevano operare a tutti i 
costi, era velocemente regredito. 
In una delle terapie precedenti era stato offerto a Laura il metodo della 
visualizzazione, nel quale lei aveva riposto molte speranze. Quando era 
riuscita a ricordare una scena vissuta a diciassette anni in cui il padre, da 
lei sempre idealizzato, l'aveva picchiata per gelosia, la terapeuta le aveva 
suggerito di immaginarsi il padre come persona gentile, sforzandosi di so­
stituire questa immagine positiva all'altra, negativa. E infatti, per alcuni 
anni ancora Laura era riuscita a perpetuare l'idealizzazione del padre. 
Ma, frattanto, nell'utero le si era formato un tumore che non regredì fino 
a che lei non decise di accogliere la verità che il ricordo le aveva segnalato. 
In molte terapie si praticano tecniche simili a questa per - così dicono ­
trasformare sentimenti negativi in positivi. Ma questa manipolazione ser­
ve per lo più a rafforzare la negazione che il paziente ha usato fino ad allo­
ra quale strumento per sottrarsi al dolore provocato dalla verità (suggerita 
dalle emozioni autentiche). Il successo di tali metodi può pertanto essere 
solo di breve durata ed è molto problematico, in quanto l'emozione nega­
tiva originaria è un segnale importante del corpo. Se tale messaggio rima­
ne ignorato, il corpo deve inviarne altri per essere ascoltato. 
I sentimenti positivi prodotti artificiosamente non solo sono di breve 
durata, ma ci riportano nella stessa condizione del bambino, con la spe­
ranza che un giorno i genitori ci mostrino soltanto i lati buoni, rispar­
miandoci i sentimenti di paura e di rabbia provati nei loro confronti. In­
vece, quando diventiamo adulti, dobbiamo (e possiamo) liberarci pro­
prio di queste illusorie aspettative infantili per vivere nella realtà del pre­
sente. Di essa fa parte anche l'esperienza delle cosiddette emozioni nega­
tive, che siamo in grado di trasformare in sentimenti significativi nel mo-
108 

---

SIAMO r\UTORIZZATI r\ VEDERE 
mento in cui ne scopriamo le vere ragioni anziché cercare di eliminarli il 
più velocemente possibile. Le emozioni vissute non durano in eterno. 
(Tuttavia, in quel breve tempo possono liberare energie bloccate.) Sol­
tanto quando le mettiamo al bando trovano rifugio nel corpo. 
Massaggi rilassanti e altre terapie corporee possono produrre un gran­
de sollievo temporaneo, liberando per esempio muscoli e tessuti connetti­
vi dalla pressione delle emozioni rimosse; possono lenire le tensioni e 
smorzare i dolori. Ma, se l'origine di quelle emozioni rimane sconosciuta, 
la pressione tornerà a farsi sentire, poiché il bambino che è in noi awerte 
ancora con molta intensità il timore delle punizioni, e pertanto continua 
ad avere paura di fare arrabbiare i genitori o altre figure sostitutive. 
Altrettanto inefficaci sono gli esercizi spesso consigliati per "buttare 
fuori" la rabbia - per esempio, pestare cuscini o esercitare la boxe -, in 
quanto ciò serve a risparmiare le persone verso le quali tanta rabbia è ri­
volta. Laura ha sperimentato molti di quegli esercizi e gli effetti sono ri­
sultati sempre temporanei. Soltanto quando si è sentita pronta a ricono­
scere interamente la delusione suscitata in lei dal padre, e a percepire non 
soltanto rabbia ma anche dolore e paura, il suo utero si è liberato da solo 
di quel fastidioso tumore, senza bisogno di esercizi rilassanti. 
109 

---

---

Parte terza 
Anoressia. Il desiderio 
di comunicazione autentica 
[ .. .] perché non sono riuscito a trovare il ci­
bo che mi piacesse. Se l'avessi trovato, credi­
mi, non avrei fatto tante storie e mi sarei sa­
ziato come te e tutti quanti. 
FRt\NZ KAFKA, Un digiunatore 

---

---

Introduzione 
Il terreno su cui la morale celebra i suoi maggiori trionfi è il trattamento 
dell'anoressia. Quasi sempre i sentimenti di colpa dei giovani anoressici 
ne escono rafforzati grazie a raccomandazioni più o meno esplicite, qua­
li: "Guarda come stai rendendo infelici i tuoi genitori, costretti a soffrire 
per causa tua". Il significato della fame, il messaggio che ne viene, è total­
mente ignorato. Quando, invece, proprio l'anoressia mostra inequivoca­
bilmente che il corpo segnala la verità della persona malata. 
Molti anoressici pensano: "Devo amare e onorare i genitori, devo per­
donarli, comprenderli, nutrire sentimenti positivi nei loro confronti, de­
vo imparare a dimenticare. Devo questo e quello, ma soprattutto in nes­
sun caso devo mostrare la mia sofferenza". 
Tuttavia mi domando: chi posso essere ancora io nel momento in cui 
cerco di cancellare i miei sentimenti e non mi autorizzo più a conoscere 
ciò che provo, percepisco, desidero, chiedo e, soprattutto, i motivi dei 
miei sentimenti? Sono capace di grandi prestazioni nel lavoro, nello sport, 
nella vita quotidiana. Ma quando voglio costringermi a provare certi sen­
timenti (con o senza l'aiuto di alcol, droghe o farmaci), presto o tardi do­
vrò fare i conti con le conseguenze dell'autoinganno. Mi ridurrò a una ma­
schera e non saprò più chi sono veramente. Poiché la fonte di quella cono­
scenza è nei miei veri sentimenti, che sono in sintonia con le mie esperien­
ze. E il custode delle esperienze è il corpo. Con la sua memoria. 
Se ignoriamo i messaggi delle nostre emozioni, tra cui la rabbia, non 
siamo in grado di amare, rispettare, comprendere. Invece, esistono tutta 
una serie di regole e tecniche "terapeutiche" usate per manipolare le 
emozioni, che in tutta serietà ci insegnano a fermare il lutto e a produrre 
gioia. Persone con gravissimi sintomi corporei si lasciano consigliare in 
materia, nelle cliniche specializzate, con la speranza di liberarsi del ran­
core che li tormenta e che ancora provano verso i genitori. 
1 13 

---

ANORESSIA. IL DESIDERIO DI COMUNICAZIONE AUTENTICA 
Magari, per un breve periodo la cosa funziona e produce sollievo, so­
prattutto perché raccoglie il consenso del terapeuta. E, dunque, come 
un bravo bambino che si adegua ai metodi educativi della mamma, il pa­
ziente si sente accettato e amato. Ma con il passare del tempo il corpo, 
che è rimasto completamente inascoltato, si fa di nuovo sentire e la rica­
duta è inevitabile. 
Con altrettanta difficoltà i terapeuti affrontano i sintomi dei bambini 
iperattivi. È difficile immaginare l'integrazione di quei bambini nella fami­
glia quando la loro sofferenza è considerata di origine genetica o addirittu­
ra come un difetto da correggere con l'educazione. Tutto questo, per con­
tinuare a nascondere i motivi veri del problema. Non appena siamo dispo­
nibili ad accorgerci che quelle emozioni hanno la loro origine nella realtà, 
che altro non sono se non reazioni all'abbandono, a maltrattamenti o ma­
gari all'assenza del nutrimento che viene solo dalla comunicazione, allora 
non vediamo più bambini che si scatenano in modo insensato, bensì indi­
vidui che soffrono e non possono sapere perché. Se noi siamo in grado di 
saperlo, saremo capaci di aiutare anche noi stessi e loro. Forse, temiamo (e 
lo temono anche loro) non tanto le emozioni, il dolore, la paura, la rabbia, 
bensì il fatto di sapere ciò che i genitori ci hanno realmente fatto. 
Il dovere (morale), cui la maggior parte dei terapeuti si richiamano, di -
non incolpare mai per alcun motivo i genitori, produce volutamente igno­
ranza in merito alle cause di una malattia e pertanto anche alle possibilità 
di cura. Da vari anni, gli scienziati che conducono ricerche sul cervello 
sanno che la mancanza di un buon legame, basato sulla fiducia, con la 
madre nei primi mesi e fino al terzo anno di vita lascia nel cervello tracce 
decisive e produce disturbi gravi. Sarebbe ora di mettere tali nozioni a di­
sposizione dei terapeuti che si stanno formando. In questo modo, sareb­
be forse possibile ridurre almeno in parte le conseguenze nefaste dell' e­
ducazione tradizionale che ricevono. Spesso, infatti, è stata l'educazione, 
la Pedagogia nera a proibire di interrogarci sul comportamento dei geni­
tori. Ma anche la morale convenzionale, le norme religiose e, non da ulti­
mo, alcune teorie psicoanalitiche fanno sì che persino i terapeuti dell'in­
fanzia esitino a individuare e denunciare chiaramente la responsabilità 
dei genitori. Per paura di indurre in questi ultimi sensi di colpa, ritengo­
no che il bambino possa averne un danno. 
Sono convinta del contrario. Dire la verità può avere anche la funzione 
di produrre un "risveglio", se il piccolo può contare su qualcuno che l' as­
siste. Owiamente, il terapeuta non è in grado di modificare i genitori del 
bambino "disturbato", ma può fare molto per migliorare il loro rapporto 
1 14 

---

1:-ITRODUZIONE 
con il figlio o la figlia, mettendoli a parte di ciò che è necessario sapere. 
Per esempio, può mostrare loro come fare esperienze nuove informandoli 
sul "nutrimento" che la comunicazione può dare, aiutandoli a imparare 
qual è il modo migliore per praticarla. Spesso, i genitori si negano al bam­
bino non per malanimo, ma perché da piccoli non hanno mai sperimenta­
to questa forma di dedizione e nemmeno sanno che esista. Possono per­
tanto imparare a comunicare bene con i figli, ma soltanto se questi ultimi 
non hanno più paura, ossia ricevono pieno appoggio dal terapeuta che si è 
liberato della Pedagogia nera e dunque sta dalla parte del bambino. 
Il bambino iperattivo o comunque sofferente, che trova nel terapeuta 
il sostegno del Testimone consapevole, può essere sollecitato a percepire 
la propria inquietudine anziché agirla, e ad articolare i propri sentimenti 
con i genitori anziché averne paura e viverli scissi. In tal modo, i genitori 
imparano dal bambino che è possibile provare sentimenti, non soltanto 
senza dover paventare catastrofi ma, anzi, con la fondata speranza che 
nasca qualcosa capace di creare sostegno e reciproca fiducia. 
Conosco una madre che deve al suo bambino la liberazione dal pro­
prio legame distruttivo con i genitori. Era stata per lunghi anni in terapia 
e continuava a sforzarsi di vedere i lati buoni dei genitori che da piccola 
avevano pesantemente abusato di lei. Soffriva molto dell'iperattività e 
degli attacchi aggressivi della figlia, perennemente sottoposta a cure me­
diche da quando era nata. Per anni, la situazione non aveva subìto cam­
biamenti: la donna accompagnava la bambina dal medico, le sommini­
strava i farmaci prescritti, si recava regolarmente dal terapeuta e insisteva 
nel voler giustificare i genitori. A livello cosciente, chi la faceva soffrire 
non erano questi ultimi bensì la bambina. Un giorno esplose e, con un 
nuovo terapeuta, riuscì a dare libero sfogo a tutta la rabbia accumulata 
contro i genitori in trent'anni di vita. Ed ecco il miracolo (che tale in ef­
fetti non era): di lì a pochi giorni, la figlia cominciò a giocare normalmen­
te, non manifestò più alcun sintomo, faceva domande e riceveva risposte 
chiare. Come se la madre fosse emersa da uno spesso velo di nebbia e riu­
scisse finalmente ad accorgersi della figlia. Un bambino che non viene 
più usato come oggetto delle altrui proiezioni sa giocare tranquillo e non 
awerte alcun bisogno di correre all'impazzata. Non ha più, infatti, l'im­
possibile compito di salvare la madre o, per lo meno, di indurla con i pro­
pri "disturbi" a vedere la sua verità. 
La comunicazione vera poggia sui fatti e consente di trasmettere pen­
sieri e sentimenti. Per contro, la comunicazione confusiva si fonda sullo 
stravolgimento dei fatti e sull'accusa rivolta all'altro di essere lui colpevo­
le delle emozioni che non riusciamo ad accettare e che, al fondo, sono ri-
1 15 

---

ANORESSIA. IL DESIDERIO DI COMUNICAZIONE AUTENTICA 
volte ai nostri genitori. La Pedagogia nera conosce soltanto questa moda­
lità di manipolazione dei rapporti e, fino a tempi assai recenti, aveva con­
servato validità ovunque, ma oggi conosciamo molte eccezioni, come di­
mostra anche l'esempio che segue. 
Mary ha sette anni e si rifiuta di andare a scuola perché la maestra l'ha 
picchiata. Flora, la madre, è disperata perché non può certo costringere 
la bambina con la forza. Lei stessa non l'ha mai picchiata. Va a parlare 
con la maestra, le espone i fatti e la prega di scusarsi con la figlia. La mae­
stra reagisce indignata: dove andremmo a finire se gli insegnanti dovesse­
ro chiedere scusa ai bambini? È convinta che la piccola Mary abbia meri­
tato le botte perché non stava ad ascoltarla mentre lei parlava. Flora ri­
sponde tranquilla: "Una bambina che qualche volta non sta ad ascoltare, 
forse ha avuto paura della voce o dell'espressione di chi le parla. Le botte 
le incuteranno ancora più paura. Anziché picchiarla, sarebbe meglio par­
larle, guadagnarne la fiducia e dissipare così tensioni e timori". 
A quel punto, la maestra, con gli occhi rossi, si accascia sulla sedia e 
dice in un sussurro: "Da piccola io non conoscevo altro che botte e nes­
suno ha mai parlato con me. Sento ancora mia madre che urla: non stai 
mai a sentire, sei una bambina impossibile! ". 
Flora è commossa. Era venuta con l'intenzione di dire alla maestra che 
picchiare i bambini a scuola è ormai proibito da tempo e che pertanto in­
tendeva denunciarla. Ma ora si trova davanti una persona autentica, con 
la quale può dialogare. Le due donne riuscirono finalmente a riflettere 
insieme su ciò che era meglio fare per restituire fiducia alla piccola Mary. 
La stessa maestra si offrì di chiederle scusa, e così fece. Spiegò alla picco­
la che non aveva più nulla da temere, poiché picchiare i bambini era co­
munque proibito e dunque lei aveva fatto qualcosa di illecito. Era diritto 
della scolara sporgere reclamo, poiché anche gli insegnanti possono 
commettere errori. 
Mary ritornò a frequentare volentieri la scuola, mostrando addirittura 
grande simpatia per quella donna che aveva avuto il coraggio di ammet­
tere il proprio errore. La bambina ora sapeva che le emozioni degli adulti 
dipendono dalla storia che essi hanno vissuto e non dal comportamento 
dei bambini con cui hanno a che fare. E quando i gesti e la fragilità di 
questi ultimi suscitano negli adulti emozioni intense, i bambini non de­
vono sentirsene responsabili anche quando gli adulti tentano di scaricar­
ne la colpa su di loro ("Ti ho picchiato, perché tu ... "). 
Al contrario di quanto awiene con molte altre persone, un bambino 
che abbia vissuto l'esperienza di Mary non si sentirà mai responsabile 
delle emozioni suscitate negli altri, bensì soltanto delle proprie. 
1 16 

---

Il diario immaginario 
di Anita Fink 
Tra le numerose lettere e i diari che ricevo di frequente si trovano non po­
che testimonianze di crudeli maltrattamenti inferti ai bambini, ma anche 
- sebbene raramente - storie di terapie che hanno consentito ai pazienti 
di superare le conseguenze dei traumi vissuti nell'infanzia. A volte mi 
chiedono di darne notizia, ma per lo più io esito a farlo poiché non so se 
le persone coinvolte siano contente di ritrovare la loro storia, magari anni 
più tardi, descritta in un libro. In un caso, però, ho deciso di scrivere un 
racconto immaginario basato su fatti reali. Credo che molte persone por­
tino dentro di sé una fonte di sofferenza analoga a quella qui illustrata 
senza però aver avuto la fortuna di trovare guarigione in una terapia. Una 
giovane donna, che chiamerò Anita Fink, racconta lo svolgimento della 
terapia che le ha permesso di liberarsi di una delle patologie più gravi, 
l'anoressia. 
Anche tra i medici quasi nessuno più contesta il fatto che si tratti di 
una malattia psicosomatica, che "colpisce" l'anima di una persona (per 
lo più giovane), la quale perde peso in misura tale da mettere a rischio la 
stessa vita. Tuttavia, la condizione psichica di questi soggetti rimane per 
lo più awolta in una luce indistinta. A mio parere, anche in questo caso 
per non infrangere il quarto comandamento. 
Ne ho già accennato nel mio libro Il risveglio di Eva, dove tuttavia mi 
sono soffermata soprattutto sulla pratica, ampiamente diffusa, che consi­
ste nel cercare di far prendere peso alla persona malata che si ha in cura, 
mentre si lasciano nell'ombra le motivazioni del male. Non intendo qui 
continuare quella polemica e preferisco illustrare, alla luce di un caso, 
quali fattori psicologici inducano l'anoressia e quali altri fattori, come in 
questa vicenda, producano guarigione. 
Alla fine della vita il "digiunatore" di Kafka dice di aver voluto soffrire 
la fame "perché non sono riuscito a trovare il cibo che mi piacesse". Le 
1 17 

---

ANORESSIA. IL DESIDERIO DI COMUNICAZIONE AUTENTICA 
stesse parole potrebbe averle pronunciate Anita, ma soltanto dopo essere 
guarita, poiché soltanto allora ha capito di quale cibo avesse bisogno, 
quale nutrimento cercasse e le fosse sempre mancato fin da piccola: una 
vera comunicazione emotiva, senza menzogne, senza false "preoccupa­
zioni", senza sentimenti di colpa, senza rimproveri, ammonimenti, paure 
inculcate, proiezioni. Una comunicazione quale può stabilirsi, nei casi 
più felici, nella prima fase della vita tra la madre e il bambino da lei desi­
derato. Quand'essa manca, quando il bambino è nutrito di menzogne, 
quando parole e gesti servono esclusivamente a edulcorare il rifiuto del 
bambino, lodio, la nausea, la repulsione, allora il bambino respinge quel 
"nutrimento" che deve farlo crescere, lo rifiuta e, più tardi, potrebbe sce­
gliere l'anoressia senza sapere quale sia il cibo di cui ha bisogno. Non ne 
ha esperienza, infatti, e pertanto non sa nemmeno che esiste. 
La persona adulta, che ha forse una vaga percezione dell'esistenza di 
quel nutrimento, può affogarsi di cibo, inghiottire indiscriminatamente 
tutto, sempre alla ricerca di ciò di cui ha bisogno, ma che non conosce. 
Diventa bulimica. Non vuole rinunciare a niente, vuole mangiare, man­
giare senza mai smettere, senza limiti. Poiché non sa, al pari dell' anoressi­
co, di che cosa ha bisogno, non sarà mai sazia. Vuole essere libera di man­
giare ogni cosa, di non sottostare ad alcuna costrizione, eppure finisce 
per vivere costretta a fare orge di cibo. Per liberarsene, dovrebbe poter 
comunicare a qualcuno i propri sentimenti; dovrebbe fare l'esperienza di 
sentirsi ascoltata, capita, presa sul serio e di non doversi più nascondere. 
Soltanto allora saprebbe che quello è il nutrimento che sta cercando da 
una vita. 
Il digiunatore di Kafka non ha dato nome a quel cibo, perché lo stesso 
Kafka non lo conosceva, poiché da bambino non aveva avuto esperienza 
di una vera comunicazione. Ma aveva sofferto indicibilmente di quella 
mancanza, e tutte le sue opere non descrivono altro che comunicazioni 
mancate: Il castello, Il processo, La metamorfosi. In tutti i suoi racconti, le 
domande non trovano mai un orecchio disponibile e ricevono risposte 
stranamente deformate: l'individuo si sente completamente isolato e in­
capace di ottenere ascolto. 
Per lunghi anni, questa è stata l'esperienza anche di Anita Fink. All'o­
rigine della sua malattia è il desiderio mai appagato di un vero contatto 
con i genitori e con i successivi partner. Il rifiuto del cibo segnala tale 
mancanza, e la guarigione è stata possibile soltanto quando Anita ha avu­
to esperienza di persone che la volevano e sapevano capire. Nel settem­
bre del 1997, in ospedale, Anita comincia a tenere un diario. Ha dicias­
sette anni. 
1 18 

---

IL DIARIO IMMAGINARIO DI ANITA FINK 
Ce /'hanno fatta, ho acquistato peso e ho ripreso qualche speranza. No, 
non sono loro ad avercela fatta . Mi hanno sempre dato sui nervi, fin dal primo 
giorno, in questa orrenda clinica, dov'è fin peggio che a casa: devi fare que­
sto, devi fare quello, questo non puoi farlo, chi ti credi di essere, qui ti aiutia­
mo ma tu devi crederci e obbedire, altrimenti nessuno riuscirà ad aiutarti . Ma 
andate tutti al diavolo, come si fa a essere tanto arroganti? E perché, poi, do­
vrei guarire se obbedisco al vostro stupido ordine mettendomi a funzionare 
come un ingranaggio della vostra macchina7 Semmai, sarebbe come morire. 
E io non voglio morire! Voi dite che lo voglio, ma è una frottola, un'idiozia. Vo­
glio vivere, ma non come mi ordinate di fare, altrimenti meglio morire. Voglio 
vivere, ma come la persona che sono. E non me lo lasciano fare. Nessuno. 
Tutti hanno in mente qualcosa che mi riguarda. E con i loro piani mi spengo­
no la vita. Avrei voluto dirvelo, ma come7 Come si fa a dire qualcosa del gene­
re a gente che viene qui solo per fare il suo bravo compitino? A questi interes­
sa soltanto di poter annunciare i loro bravi successi ("Hai già mangiato il tuo 
mezzo panino, Anita?") e la sera sono ben felici di voltare finalmente le spalle 
a tutti questi scheletri per andarsene a casa ad ascoltare buona musica. 
Nessuno mi vuole ascoltare. Lo psichiatra, tanto carino, fa finta di essere 
venuto proprio soltanto per ascoltarmi, ma le sue intenzioni sembrano ben di­
verse, lo vedo dal modo in cui parla, mi incoraggia a vivere (ma come si "fa"?), 
mi spiega che qui tutti vogliono aiutarmi, che la mia malattia guarirà di sicuro 
se ho fiducia in loro; è vero, sono malata perché non mi fido di nessuno. Qui 
imparerò a esserlo . Poi, guarda /'ora e probabilmente pensa alla bella relazio­
ne sul mio caso che stasera presenterà al seminario, ha trovato la chiave per 
guarire /'anoressia: fiducia. Asino che sei! Ma che cosa ti sei messo in testa 
mentre mi predicavi di avere fiducia? Non mi predicano altro, e nessuno la 
merita! Fai finta di ascoltarmi, ma vuoi solo far colpo su di me, vuoi piacermi, 
affascinarmi, vuoi che ti ammiri, vuoi ottenere da me un buon rendimento, 
così la sera racconti ai colleghi al seminario come sei stato bravo a inculcare fi­
ducia in una donna tanto intelligente. 
Sei proprio uno scimmione vanaglorioso, ma finalmente ho capito il tuo 
gioco, non mi prendi più in giro! Se sto meglio non lo devo a te ma a Nina, la 
donna delle pulizie portoghese che qualche volta rimane a tenermi un po' di 
compagnia la sera e che mi ascolta dawero, lei sì; che si è arrabbiata con la 
mia famiglia prima che io stessa abbia avuto il coraggio di farlo e mi ha aiuta­
to ad avere quel coraggio. Quando vedevo come si arrabbiava, lei, ascoltan­
do i miei racconti, ho cominciato a rendermi conto anch'io che ero cresciuta 
in una gelida solitudine, senza un solo rapporto. Come faccio ad avere fidu­
cia7 Sono le chiacchiere che ho fatto con Nina a darmi un po' di appetito, è 
grazie a lei che ho cominciato a mangiare, a pensare che la vita aveva ancora 
qualcosa da offrirmi: una vera comunicazione, come ho sempre tanto deside­
rato. Sono sempre stata costretta a mangiare quello che non volevo, perché 
quello non era cibo vero, bensì gelo, idiozia, e la paura di mia madre. Sono di-
1 19 

---

ANORESSIA. IL DESIDERIO DI COMUNICAZIONE AUTENTICA 
ventata anoressica per evitare quel cibo finto, avvelenato. Nina mi ha salvato 
la vita, mi ha restituito il bisogno di calore, comprensione, dialogo, scambio. 
Ma non è la sola . Adesso so che queste cose esistono, che quel che cerco esi­
ste. Per quanto tempo non hanno voluto che lo sapessi! 
Prima di avere contatti con Nina non sapevo che ci fossero persone diverse 
da voi, dalla mia famiglia o dalla scuola. Tutti erano così normali, e per me inac­
cessibili. Tutti mi trovavano incomprensibile, ridicola. Nina non mi ha trovato ri­
dicola. Qui in Germania fa la donna delle pulizie, ma in Portogallo aveva comin­
ciato a studiare. Tranne che non aveva soldi per continuare, perché il padre le è 
morto poco dopo che aveva finito il liceo, e così ha dovuto mettersi a lavorare. 
Però mi ha capita. E non perché avesse studiato, la sua comprensione non ha 
proprio niente a che vedere con gli studi. Quand'era piccola aveva una cugina 
di cui mi ha raccontato molte cose, e la cugina la stava ad ascoltare, la prendeva 
molto sul serio. Così come adesso lei fa con me, senza sforzi e senza problemi. 
Non le sembro un'estranea, anche se siamo cresciute in due paesi diversi, io in 
Germania e lei in Portogallo Non è strano? Qui, nel mio paese io mi sento un'e­
stranea, a volte mi sembra di essere una lebbrosa soltanto perché non voglio es­
sere né diventare quella che voi avete in mente ch'io debba essere. 
Non mangiando sono riuscita a dimostrarvelo. Guardatemi! Vi faccio ri­
brezzo? Tanto meglio, così vi accorgete che qualcosa non va, di me o di voi . 
Voi girate l a testa dall'altra parte, mi prendete per matta. Sì, mi fa male, ma 
sempre meno che diventare come una di voi . Sono matta in modo diverso, 
sono scappata da voi perché mi rifiuto di tradire me stessa diventando come 
voi. Voglio sapere chi sono, che cosa sono venuta a fare a questo mondo, 
perché proprio adesso, perché nella Germania meridionale, perché con i miei 
genitori che non capiscono niente di me, che non sanno che farsene di quel­
la che sono. Perché sono al mondo? Che ci faccio qui? 
Dopo che ho parlato con Nina sono contenta di non dover più nasconde­
re tutte queste domande dietro al rifiuto di mangiare. Voglio cercare la strada 
che mi permetta di trovare una risposta a tutte quelle domande e poter vivere 
come sta bene a me. 
3 novembre 1 997 
Adesso mi hanno lasciato uscire perché ho raggiunto il peso minimo ne­
cessario. È bastato questo. Nessuno sa come sia successo, tranne me e Nina. 
Gli altri sono convinti che il loro programma nutritivo abbia prodotto questo 
cosiddetto miglioramento. Continuino pure a crederlo e vivano felici e con­
tenti . A me sta bene di essermene venuta via dalla clinica. Ma adesso? Devo 
cercarmi una stanza perché non voglio stare a casa . La mamma è preoccupa­
ta, come sempre. Tutta la sua vitalità si traduce soltanto nel preoccuparsi per 
me. Mi dà ai nervi . Se continua così ho paura che tornerò a non mangiare, 
perché il suo modo di parlarmi mi toglie /'appetito. Sento che ha paura, vorrei 
aiutarla, vorrei mangiare per toglierle la paura che io perda peso di nuovo, 
120 

---

IL DIARJO IMMAGINARJO DI ANITA FINK 
ma è un teatrino che non sopporto più di tanto . Non ho voglia di mangiare 
per far sì che mia madre non abbia più paura che io dimagrisca. Voglio man­
giare perché mi piace mangiare. Ma il suo modo di comportarsi con me mi to­
glie tutto il piacere. E non solo questo piacere, ma tutti. sistematicamente. Se 
ho voglia di vedere Monika, dice che va troppo dietro ai suoi amici tossicodi­
pendenti. Se telefono a Klaus. dice che lui pensa solo alle ragazze e che non 
bisogna fidarsi . Se parlo con zia Anna. mi accorgo che è gelosa della sorella 
perché con lei parlo molto più liberamente che a casa. Ho come la sensazione 
di dover orientare e limitare la mia vita in modo che mia madre non dia fuori 
di testa : così, lei starebbe bene e di me non resterebbe niente. Forse sarebbe 
una specie di anoressia dell'anima. Dimagrire così tanto nell'anima da scom­
parire del tutto: la mamma sarebbe tranquilla e non avrebbe più paura . 
2 0 gennaio 1 998 
Ho preso in affitto una stanza tutta per me. Non sembra ancora vero che i 
genitori me lo abbiano permesso . Hanno fatto un po' di resistenza, ma con 
l'aiuto della zia Anna ce l'ho fatta. Da principio ero felice di stare finalmente 
per conto mio, di non essere più controllata passo a passo da mia madre, di 
poter programmare le mie giornate come volevo. Ero proprio felice, ma è du­
rata poco. lmprowisamente, non sopportavo più di essere sola. l'indifferenza 
dell'affittacamere mi sembrava persino peggio del perenne controllo di mia 
madre. Avevo desiderato tanto la libertà e ora che l'avevo mi faceva paura. Al­
la signora Kart che mi affitta la stanza, non gliene importa niente che io man­
gi o no, non gliene importa di quel che mangio e quando, e io non riesco 
quasi a sopportare che tutto questo la lasci indifferente. Mi faccio continui 
rimproveri : ma che cosa voglio ancora? Neanche tu sai quello che vuoi. Se ci 
si interessa a quanto e come mangi, non ti piace, ma se la questione lascia in­
differenti, ti manca qualcosa. È difficile aiutarti perché neanche tu sai quello 
che vuoi. 
Dopo che per una buona mezzora avevo rimuginato in testa tutte queste 
cose, mi è sembrato di sentire ancora le voci dei miei genitori e mi sono chie­
sta se magari non avessero ragione loro a dire che non so quello che voglio. 
Qui, in questa stanzetta vuota, dove nessuno mi impedisce di dire quello di 
cui ho vera mente voglia, dove nessuno mi interrompe o mi critica rendendo­
mi insicura, qui volevo sforzarmi di scoprire che cosa sentivo veramente e di 
che cosa avevo bisogno. Ma intanto non trovavo parole. Avevo la gola chiu­
sa, sentivo che arrivavano le lacrime e mi sono messa a piangere, non potevo 
fare altro. Soltanto dopo un po', la risposta mi è venuta da sola: voglio soltan­
to che mi stiate ad ascoltare, che mi prendiate sul serio, che la smettiate di in­
segnarmi sempre quello che devo fare, di criticarmi, di respingermi. Voglio 
sentirmi con voi altrettanto libera di come mi sono sentita con Nina. Lei non 
mi ha mai detto che non sapevo quello che volevo. E con lei lo sapevo sem­
pre. Ma voi mi fate sempre la lezione e così mi imbarazzate e non riesco a dire 
1 2 1 

---

ANORESSIA. IL DESIDERIO DI COMU:"<ICAZIONE AUTENTICA 
quello che so. Non so più come devo dirlo, come devo essere per fare in mo­
do che siate contenti di me e mi possiate amare. Ma, anche se ci riuscissi, sa­
rebbe amore quello che date? 
1 4 febbraio 1 998 
Quando vedo alla televisione i genitori che urlano di gioia perché il figlio 
ha vinto la medaglia d'oro alle olimpiadi, mi vengono i brividi e mi chiedo chi 
hanno veramente amato in quei vent'anni? Il ragazzo che ha investito tutte le 
sue forze in quegli esercizi per vivere finalmente il grande momento e rendere 
i genitori fieri di lui? Ma si sente davvero amato da loro? Proverebbero la stes­
sa folle ambizione anche se lo avessero amato veramente? E lui, avrebbe avu­
to bisogno di vincere quella medaglia se fosse stato sicuro del loro amore7 Ma 
chi amano davvero quei genitori? Il campione olimpionico oppure il figlio che 
magari ha sofferto di mancanza d'amore? Ho visto uno di quei campioni sullo 
schermo che, nel momento in cui ha saputo della vittoria, è scoppiato in sin­
ghiozzi irrefrenabili. Non erano lacrime di gioia, si vedeva la sofferenza che lo 
scuoteva tutto, soltanto lui probabilmente non se ne rendeva conto. 
5 marzo 1 998 
Non voglio essere come voi volete che sia. Ma non ho ancora il coraggio 
di essere come vorrei essere io, perché soffro ancora troppo del rifiuto che mi 
opponete e della solitudine in cui mi costringete, anche vicino a voi. Forse 
che non sono sola quando voglio piacervi? Ma allora tradisco me stessa . Due 
settimane fa la mamma si è ammalata e mi ha chiesto di andare ad aiutarla, e 
io quasi quasi ero contenta di avere una scusa per tornare a casa. Ma, subito, 
ho ricominciato a non sopportare il modo in cui si occupava di me. Che colpa 
ne ho io, se ci leggo sempre tanta ipocrisia? Fa finta di preoccuparsi per me 
soltanto per rendersi indispensabile. Come se volesse abbindolarmi per con­
vincermi del suo amore. Ma, se mi amasse davvero, non me ne accorgerei for­
se7 Non sono mica matta, me ne accorgo quando qualcuno mi vuole bene, 
mi lascia sfogare, si interessa a quello che dico. Con mia madre, invece, ho 
soltanto l'impressione che voglia essere circondata dalle mie amorevoli cure. 
E per di più pretende di convincermi del contrario. È un bel ricatto. Forse, me 
ne ero accorta fin da bambina, ma non potevo dirlo, non avrei saputo come. 
Soltanto adesso me ne rendo conto. 
D'altra parte, mi fa anche pena, perché anche lei muore dalla voglia di un 
rapporto. E ne è molto meno consapevole di me, non riesce nemmeno a dir­
lo. Sembra chiusa dentro una prigione e deve soffrire di un tale senso di impo­
tenza da dover continuamente riaffermare il suo potere, soprattutto con me. 
Ed ecco che ricomincio a volerla capire. Ma quando la smetterò di voler fa­
re la psicologa di mia madre? La cerco, voglio capirla, voglio aiutarla. Tranne 
che è tutto inutile. Non vuole farsi aiutare, non vuole ammorbidirsi, sembra 
volere soltanto il potere. Ma io non ci sto più a quel gioco. Spero di riuscirci. 
1 22 

---

IL DIARIO IMMAGINARIO DI ANITA FINK 
Con papà è diverso. Lui governa restando assente. scantona sempre, ren­
de impossibile ogni incontro. Anche quand'ero piccola e lui giocava con il 
mio corpo, non ha mai detto una parola . La mamma è diversa. È presente 
ovunque. o perché ti copre di rimproveri, o perché si lamenta e ha bisogno di 
tutto. Non riesco a sottrarmi alla sua presenza. ma non posso vivere la sua 
presenza come nutrimento. Mi distrugge. Ma anche l'assenza del papà mi ha 
distrutto perché da bambina avevo assolutamente bisogno di quel nutrimen­
to E dove potevo trovarlo se i genitori me lo negavano? Avevo assolutamen­
te bisogno di un rapporto. ma né l'uno né l'altro sapevano che cosa fosse e 
avevano paura di stabilire un legame con me perché anche loro. da piccoli, 
erano stati maltrattati e non protetti . Rieccoci : adesso cerco di capire papà. 
lho fatto ininterrottamente per sedici anni e vorrei proprio liberarmene. Avrà 
pur sofferto di solitudine, ma ciò non toglie che mi ha lasciato crescere sola, 
che mi ha cercata soltanto quando aveva bisogno di me e non quando ne 
avevo bisogno io. E, poi, se ne è stato sempre lontano. Questi sono i fatti. Non de­
vo mai dimenticare la realtà. 
9 aprile 1 998 
Ho perso di nuovo molto peso e lo psichiatra della clinica ci ha dato l'indi­
rizzo di una terapeuta. Si chiama Susan e ho già parlato con lei per due ore. 
Finora. va bene. È diversa dallo psichiatra. Mi sento capita ed è già un bel sol­
lievo. Non cerca di convincermi a tutti i costi di qualcosa. ascolta, mi dice an­
che qualcosa. dice quello che pensa e mi incoraggia a dire quello che penso 
io. a confidare quello che provo. Le ho raccontato di Nina e ho pianto molto. 
Non ho ancora voglia di mangiare. ma intanto capisco di più e più a fondo 
perché non ne ho voglia. Per sedici anni mi hanno ingozzato di un cibo che 
tale non era, e adesso ne ho abbastanza. O me lo procuro da sola, e Susan mi 
aiuta a trovare il coraggio di farlo, oppure continuo il mio sciopero della fame. 
Ma è proprio uno sciopero della fame? Non credo proprio. Soltanto, non ho 
voglia di mangiare, non ho appetito. Non mi piacciono le menzogne, non mi 
piacciono le finte, non mi piace scantonare. Vorrei tanto poter parlare con i 
miei genitori, raccontargli di me e sentire da loro quel che hanno passato da 
piccoli, e come si sentono oggi al mondo. Mai una parola su questo. Hanno 
sempre cercato di insegnarmi le buone maniere e su di sé hanno sempre ta­
ciuto. Adesso ne ho piene le scatole. Ma perché non me ne vado e do un bel 
taglio a tutto? Perché torno sempre a casa e ricomincio a star male per come 
mi trattano7 Perché mi fanno pena? Un po' anche per questo, ma devo con­
fessare che sento ancora bisogno di loro anche se so che non sapranno mai 
darmi quello che vorrei da loro. Cioè. la mia testa lo sa, ma la bambina dentro 
di me non è in grado di capirlo, di saperlo. E nemmeno lo vuole sapere. vuole 
soltanto che le si voglia bene e non si capacita di non essere mai stata amata . 
Riuscirò mai a farmene una ragione? 
Susan dice di sì. che imparerò ad accettarlo. Per fortuna non dice che mi in-
123 

---

ANORESSIA. IL DESIDERIO DI COMUNICAZIONE AUTENTICA 
ganno sui miei sentimenti. Mi incoraggia a prendere sul serio quello che pro­
vo e a crederci. Per me è fantastico, non mi è mai successo fino a questo pun­
to. Nemmeno con Klaus. Spesso, quando gli racconto qualcosa, lui dice: "Que­
sto lo pensi tu", come se sapesse meglio di me quello che provo. Ma il povero 
Klaus, che si dà tanta importanza, non fa che ripetere quello che gli hanno 
raccontato i genitori : "/ tuoi sentimenti ti ingannano, sappiamo noi come stan­
no le cose" ecc. Probabilmente dicono così per abitudine, perché lo dicono 
tutti, in realtà sono meglio dei miei genitori. Sono più disponibili ad ascoltare e 
a occuparsi di Klaus, soprattutto la madre. Gli domanda spesso questo e quel­
lo e sembra volerlo davvero capire. A me piacerebbe che mia madre mi do­
mandasse tante cose, invece Klaus ne è infastidito. Vorrebbe essere lasciato in 
pace, vorrebbe capire da solo senza che qualcuno si sforzi continuamente di 
aiutarlo. Per lui va bene così, ma questo crea una certa distanza tra noi. Come 
se non potessi mai avvicinarmi a lui. Devo parlarne con Susan. 
I I luglio 1 998 
Sono proprio contenta che ci sia Susan. Non solo perché mi ascolta e mi in­
coraggia a parlare come voglio, ma anche perché so che qualcuno sta dalla 
mia parte e che non devo cambiare per far sì che lei mi voglia bene. Mi vuole 
bene per come sono. È una cosa fantastica non dovermi sforzare di essere ca­
pita. Mi capisce e basta . Ed è una meraviglia sentirsi capiti . Non devo fare il gi­
ro del mondo per trovare qualcuno che mi stia ad ascoltare e magari, poi, in­
cassare una bella delusione. Ho trovato una persona capace di capirmi e gra­
zie a lei mi rendo conto di quanto mi sia sempre illusa, per esempio con Klaus. 
Ieri siamo andati al cinema, e dopo volevo parlare con lui del film. Gli spiega­
vo perché la messa in scena mi avesse delusa, anche se le recensioni erano 
tutte positive. E lui si limita a rispondermi: "Pretendi sempre troppo". Mi è ve­
nuto in mente che già altre volte aveva detto qualcosa del genere invece di 
cercare di capire meglio quello che gli dicevo. Tranne che finora /'avevo sem­
pre presa come una cosa normale perché anche a casa sentivo dire le stesse 
cose e mi ci ero abituata . Ieri, invece, ci ho fatto caso. Ho pensato che Susan 
non avrebbe mai reagito a quel modo, lei risponde sempre a tono e, se non 
capisce, mi chiede di spiegare meglio. Improvvisamente mi sono resa conto 
che conosco Klaus da un anno e non ho mai osato notare che non sta a senti­
re, che si sottrae proprio come mio padre, e che io non ci avevo mai fatto ca­
so. Cambierà qualcosa? Perché dovrebbe cambiare? Se Klaus si sottrae avrà le 
sue buone ragioni, e io non posso modificargliele. Ma per fortuna comincio a 
notare che non mi piace che qualcuno si sottragga e che riesco a dirlo. Non 
sono più la figlioletta che sta buona accanto al suo papà. 
1 8 luglio 1 998 
Ho raccontato a Susan che certe volte Klaus mi dà sui nervi e non so per­
ché. Gli voglio bene. Mi arrabbio sempre per delle piccolezze e poi mi faccio 
124 

---

IL DIARIO IMMAGINARIO DI ANITA FINK 
un sacco di rimproveri . Anche lui ci tiene molto a me. Dice di amarmi e so che 
mi è molto attaccato. E allora, perché sono così meschina? Perché mi irritano 
certe piccolezze? Perché non so essere più generosa? Ho parlato a lungo di 
tutto questo, mi sono fatta mille colpe, Susan è stata ad ascoltarmi e alla fine 
mi ha chiesto di raccontarle quelle piccolezze. Ha voluto sapere tutto con pre­
cisione, io non ne avevo tanta voglia, ma alla fine ho capito che avrei potuto 
parlare per ore accusandomi di chissà quali colpe senza mai capire che cosa 
mi irritava. Come se condannassi i miei sentimenti prima ancora di prenderli 
sul serio e capirli. 
Così, ho cominciato a raccontarle dei particolari concreti . Per esempio, la 
storia della lettera. Gli avevo scritto una lettera lunghissima, cercando di spie­
gargli perché mi sentissi tanto male ogni volta che lui mi diceva di non dare 
retta ai miei sentimenti. Per esempio, quando diceva che vedevo tutto in ne­
gativo, che tagliavo il capello in quattro, che rimuginavo su tutto anche 
quando non ne valeva la pena . Che bisogno avevo di farmi tanti pensieri là 
dove non ce n'era proprio nessun motivo! Sono parole che mi rattristano ogni 
volta, perché mi sento sola e tendo a dirmi anch'io le stesse cose: smettila di ri­
muginare, prendi il lato buono della vita, piantala con tutte quelle complica­
zioni. Ma la terapia con Susan mi ha fatto capire che quei consigli non mi fan­
no bene, che mi costringono a uno sforzo senza senso che non produce 
niente di buono. Mi sento rifiutata per quello che sono. Sempre di più. Anche 
da me stessa come lo ero, prima, da mia madre. Come è possibile voler bene 
a un bambino che si vorrebbe tutto diverso da quello che è? Se continuo sem­
pre a volermi diversa da quella che sono e se anche Klaus mi vuole diversa, 
non posso amarmi né posso credere che mi amino gli altri . Chi amano, allora? 
La persona che io non sono? La persona che sono ma che loro vogliono cam­
biare come piacerebbe a loro? Non mi interessa cercare di ottenere que/­
/'"amore", ne ho abbastanza! 
Così, incoraggiata dalla terapeuta, ho scritto tutto quanto a Klaus. Mentre 
scrivevo temevo che non avrebbe capito niente. Oppure (ed era la cosa che 
più mi spaventava) che avrebbe preso tutto come un rimprovero rivolto a lui. 
Mentre così non era nelle mie intenzioni . Ho soltanto cercato di aprirgli il mio 
cuore sperando che mi avrebbe capita meglio. Gli ho scritto chiaramente per 
quale motivo qualcosa di me stava cambiando e che volevo coinvolgere an­
che lui nel mio cambiamento, non volevo /asciarlo da parte. 
Non mi ha risposto subito. Già temevo la sua rabbia, la sua impazienza per 
quel mio perenne rimuginare, il suo rifiuto. Però, ero certa che mi avrebbe 
detto qualcosa a proposito di quanto gli avevo scritto. E invece, dopo aver 
aspettato parecchi giorni, mi scrive dalle vacanze una lettera che mi lascia 
esterrefatta . Mi ringrazia ma non dice una parola su quanto avevo scritto. 
Racconta invece di quel che fa in vacanza, dei giri in montagna che intende 
ancora fare e con chi esce la sera . Ero completamente a terra, distrutta . La ra­
gionevolezza mi diceva che avevo preteso troppo da lui. Non era abituato a 
125 

---

ANORESSIA. IL DESIDERIO DI COMUNICAZIONE AUTENTICA 
prendere in considerazione i sentimenti degli altri. nemmeno i propri. e dun­
que che non sapeva proprio che farne della mia lettera. Ma. se io volevo pren­
dere sul serio i miei sentimenti, quelle considerazioni di sano buon senso non 
mi aiutavano proprio. Mi sentivo annientata. come se non avessi scritto un bel 
niente. Ma chi sono. pensavo. se mi si tratta come un niente? Mi sembrava 
che avessero ammazzato la mia anima. 
Quando nella terapia con Susan ho cominciato ad avvicinarmi a quel mio 
sentire, mi sono messa a piangere come una bambina che è davvero in perico­
lo di vita . Per fortuna, Susan non ha cercato di correggere la mia emozione di­
cendomi che non correvo alcun pericolo. Mi ha lasciato piangere. mi ha preso 
tra le braccia come una bambina piccola, mi ha accarezzato la schiena. e in 
quel momento ho capito per la prima volta che in tutta la mia infanzia non ho 
mai vissuto altra esperienza che questa: essere ammazzata nell'anima. La stes­
sa esperienza che stavo vivendo ora con Klaus, che taceva su quanto gli avevo 
scritto. Un'esperienza che conoscevo bene, da tanto tempo. Di nuovo c'era 
soltanto il dolore con cui reagivo ora per la prima volta, e la mia cognizione di 
quel dolore. Quand'ero piccola non avevo accanto nessuno che me lo rendes­
se possibile. Nessuno mi ha mai preso tra le braccia mostrando di capirmi, co­
me aveva fatto ora Susan. Prima, non mi era possibile conoscere il dolore e do­
po l'ho espresso nel rifiuto di mangiare. senza però capirlo. 
L'anoressia continuava a dirmi che digiunavo perché nessuno voleva par­
lare con me. E più digiunavo più ricevevo segnali che intorno a me nessuno 
mi capiva. Come la reazione di Klaus alla mia lettera . I medici mi hanno dato 
un mucchio di prescrizioni, i genitori hanno raddoppiato la dose, lo psichiatra 
mi minacciava dicendomi che se non avessi cominciato a mangiare sarei mor­
ta e mi somministrava farmaci che mi facessero mangiare. Tutti volevano co­
stringermi ad avere fame, ma la mia fame non era per quel genere di finta co­
municazione che mi offrivano. Mentre quello che cercavo sembrava irrag­
giungibile. 
Fino al momento in cui mi sono sentita capita da Susan. Quel momento mi 
ha restituito la speranza che forse tutti abbiamo nascendo, e cioè che possa 
esserci un vero scambio. Ogni bambino cerca di raggiungere in qualche mo­
do la mamma . Ma, se non riceve mai risposta. perde la speranza. Da quel ri­
fiuto opposto dalla madre nasce forse la disperazione. Ma ora. grazie a Susan. 
in me sembrava rinascere la speranza . Non voglio avere più a che fare con 
persone come Klaus. che hanno rinunciato a sperare in un dialogo aperto, al 
quale anch'io avevo rinunciato prima di allora; voglio incontrare persone di­
verse, con cui sia possibile parlare della mia storia. Forse farò paura a molti, 
quando racconterò della mia infanzia; altri, invece. forse si confideranno con 
me. Soltanto con Susan mi sento trasportata in un mondo diverso. Non riesco 
a capacitarmi di aver resistito tanto a lungo con Klaus. Più mi appare chiaro 
nel ricordo l'atteggiamento di mio padre, più capisco l'origine del mio legame 
con Klaus e con altri come lui. 
1 26 

---

IL DIARIO IMI\I;\GINARIO DI ANITA FINK 
3 I dicembre 2000 
È da tanto tempo che non scrivo più in questo diario e oggi, a due anni di 
distanza, rileggo le note che risalgono all'epoca della mia terapia. Non è du­
rata tanto se la paragono con le lunghissime cure a cui ho dovuto sottopor­
mi per l'anoressia . Soltanto oggi mi rendo conto fino a che punto ho vissuto 
separata dai miei sentimenti, continuando a sperare nella possibilità di un 
vero rapporto con i miei genitori . Nel frattempo è cambiato tutto. La terapia 
è finita un anno fa, perché non ne ho più bisogno, perché posso offrire alla 
bambina che è in me la comprensione di cui per la prima volta nella vita ho 
fatto esperienza con Susan. Ora sono io ad accompagnare la bambina che 
sono stata e che continua a vivere dentro di me. Sono in grado di rispettare i 
segnali del mio corpo, non lo sottopongo ad alcuna costrizione e, guarda 
caso, i sintomi sono scomparsi. Non soffro più di anoressia, ho fame e ho vo­
glia di mangiare e di vivere. Ho amici con i quali posso parlare apertamente 
senza aver paura di essere giudicata male. Le aspettative che nutrivo nei 
confronti dei miei genitori si sono dissolte da sole dopo che non soltanto la 
parte adulta di me, ma anche la bambina dentro di me ha capito che il mio 
desiderio era rifiutato e respinto. Adesso non sono più attratta da chi ha biso­
gno di frustrare il mio bisogno di sincerità e onestà . Incontro persone che 
hanno i miei stessi bisogni, la notte non soffro più di tachicardia e non provo 
nemmeno più la paura di viaggiare in un tunnel. Il mio peso è normale, le 
funzioni corporee si sono stabilizzate, non prendo farmaci ma evito ogni 
contatto al quale so già che reagirei con allergie. E so perché Tra questi vi so­
no anche i miei genitori e alcuni parenti che per anni mi hanno elargito i loro 
buoni consigli. 
Nonostante questa svolta positiva, la persona in carne e ossa che qui 
ho chiamato Anita ha avuto una pesante ricaduta quando la madre è riu­
scita a costringerla a un nuovo incontro. Si era ammalata e ne aveva incol­
pato Anita che, a suo dire, avrebbe dovuto sapere quanto la sua lonta­
nanza avrebbe ferito duramente la madre. Come aveva potuto farle una 
tale cattiveria? 
Una messa in scena di queste genere non è infrequente giacché la posi­
zione della madre dà evidentemente a quest'ultima un potere illimitato 
sulla coscienza della figlia adulta. Quel che lei stessa non è riuscita a otte­
nere dalla propria madre, ossia presenza e cura, ora riesce a ottenerlo fa­
cilmente ricattando la figlia, se è abbastanza brava da incuterle i necessari 
sensi di colpa. Il buon esito della terapia sembrava messo a rischio e Anita 
si ritrovava sommersa dagli antichi sensi di colpa. Per fortuna non erano 
riapparsi i sintomi dell'anoressia, ma gli incontri con la madre avevano 
chiaramente fatto capire ad Anita che la depressione non avrebbe tardato 
a fare la sua comparsa se non si fosse decisa a usare la "durezza" cui la co-
1 27 

---

ANORESSIA. IL DESIDERIO DI COMUNICAZIONE AUTENTICA 
stringeva il ricatto emotivo e, pertanto, a rinunciare a quegli incontri. Per 
questo, chiese di nuovo aiuto a Susan, sperando di averne il sostengo. 
Con sua grande sorpresa, incontrò ora una Susan che non aveva mai 
conosciuto prima. La terapeuta cercò infatti di spiegarle che avrebbe do­
vuto affrontare ancora una buona parte di lavoro analitico se voleva libe­
rarsi. A suo dire, labuso incestuoso del padre aveva lasciato in lei sensi di 
colpa, un debito che per tutta la vita si sarebbe sentita in dovere di salda­
re con la madre. 
Anita non sapeva che farsene di quell'interpretazione che non suscita­
va in lei altro sentimento se non la rabbia di essere stata manipolata. Ora 
Susan le appariva prigioniera della scuola psicoanalitica poiché, nono­
stante le assicurazioni, non ne aveva ancora messo sufficientemente in 
questione i dogmi. L'aveva aiutata a liberarsi dai modelli della Pedagogia 
nera, ma ora le rivelava la sua dipendenza dai principi della scuola in cui 
si era formata, principi che suonavano completamente falsi all'orecchio 
di Anita. Lei aveva quasi trent'anni meno di Susan e non aveva alcun bi­
sogno di soggiacere a dogmi che erano apparsi indispensabili alla genera­
zione precedente. 
Così, Anita prese congedo dalla terapeuta e incontrò un gruppo di 
coetanei che avevano già fatto esperienze analoghe in diverse terapie ed 
erano in cerca di forme di comunicazione non pedagogiche. Qui trovò le 
conferme di cui aveva bisogno per sottrarsi al gorgo familiare senza la­
sciarsi imbottire di teorie che non laiutavano a capire proprio nulla. La 
depressione svanì e nemmeno l'anoressia fece più la sua comparsa. 
L'anoressia è considerata una malattia molto complessa, con esiti spes­
so mortali. La persona malata si tortura fino a morirne. Ma per capire 
questa malattia dobbiamo sapere di che cosa ha sofferto il bambino pic­
colo e fino a che punto è stato tormentato psichicamente dai genitori che 
gli hanno sottratto il necessario nutrimento emotivo. Un'affermazione di 
questo genere sembra suscitare nei medici un enorme disagio, al punto 
che preferiscono continuare a pensare che l'anoressia sia un male incom­
prensibile e possa essere seguita con i farmaci, ma non guarita. Analoghi 
fraintendimenti sorgono ovunque sia ignorata la storia raccontata dal 
corpo e poi sacrificata sull'altare della morale in nome del quarto coman­
damento. 
Dapprima con Nina, poi con Susan e infine nel gruppo, Anita aveva 
imparato a rivendicare il proprio diritto a una comunicazione capace di 
dare nutrimento: nutrimento al quale non intendeva più rinunciare. Ora 
sapeva con certezza di non poter vivere accanto alla madre se non a prez­
zo della depressione. È quanto chiedeva il suo corpo, che da allora in poi 
1 28 

---

IL DIARIO IMMAGINARIO DI ANITA FINK 
lei non aveva più dovuto tenere a bada, perché adesso ne rispettava i bi­
sogni e perché non si lasciava più incolpare da nessuno, rimanendo fede­
le ai propri sentimenti. 
Grazie a Nina, Anita aveva imparato per la prima volta che esistono 
calore e partecipazione umana senza che sia necessario pagarne il prezzo 
o sentirsi in colpa. Poi, ha avuto la fortuna di incontrare una terapeuta
come Susan, capace di ascolto ed empatia, con la quale ha ritrovato le 
proprie emozioni e il coraggio di viverle ed esprimerle. Da quel momen­
to in avanti ha saputo qual era il cibo di cui aveva bisogno, è riuscita ad 
allacciare nuovi rapporti e a sciogliere quelli di un tempo, dai quali si 
aspettava qualcosa che non conosceva. Ora sapeva bene che cosa deside­
rava, lo aveva trovato accanto a Susan e, grazie a questa esperienza, qual­
che tempo dopo era stata capace di riconoscere anche i limiti della tera­
peuta. Senza doversi più richiudere in un buco per sfuggire alle menzo­
gne che le venivano offerte. Da allora in poi aveva opposto alla menzogna 
la propria verità senza più dover digiunare, perché adesso la vita le sem­
brava degna di essere vissuta. 
Il racconto di Anita non ha bisogno di commenti, poiché i fatti che de­
scrive rivelano chiaramente le "leggi" che si riflettono nella sua storia. Al-
1' origine della malattia troviamo il rifiuto di mangiare originato nella gio­
vane donna dalla mancanza di contatto affettivo con i genitori e con il 
compagno. La guarigione è stata finalmente possibile non appena Anita 
ha incontrato persone che vogliono e sanno comprendere. 
Tra le emozioni represse (o rimosse o scisse) nell'infanzia, ma che ri­
mangono conservate nelle cellule del corpo, vi è soprattutto la paura. Il 
bambino picchiato avrà sempre paura di nuove botte, ma non riesce a vi­
vere sapendo che subirà quegli orribili maltrattamenti. Deve pertanto ri­
muovere quel sapere. Analogamente, il bambino trascurato non è in gra­
do di vivere consapevolmente il proprio dolore per paura di essere ab­
bandonato del tutto. Dunque rimane chiuso nel suo mondo irreale, in­
gentilito, illusorio. Gli serve per sopravvivere. 
A volta basta un banalissimo avvenimento per far rivivere nell'adulto 
le emozioni un tempo represse, eppure egli mostra di non capirle. "lo? 
Paura di mia madre? Ma se è una persona del tutto innocua, mi tratta 
gentilmente, si preoccupa per me. Come posso avere paura di lei?" Op­
pure: "Mia madre è una persona spaventosa. Ma io lo so, e per questo ho 
interrotto ogni rapporto con lei e mi sono reso del tutto indipendente". 
Forse è vero per l'individuo adulto. Ma può essere che in lui viva ancora 
il bambino non integrato, che non ha mai dato sfogo al proprio terrore, 
129 

---

ANORESSIA. IL DESIDERJO DI COMUNICAZIONE AUTENTICA 
che non ha mai potuto viverlo consapevolmente e che pertanto oggi lo ri­
versa su altre persone. Queste paure possono sopraffarci di nuovo im­
prowisamente, senza motivo apparente, gettandoci nel panico. La paura 
provata di fronte al padre o alla madre può durare per decenni, se non è 
vissuta in presenza di un Testimone consapevole. 
Nel caso di Anita, per esempio, si rivela nella diffidenza che lei prova 
verso tutto il personale della clinica e nella sua impossibilità di assumere 
cibo. Spesso, quella diffidenza ha una ragione, ma non sempre. Ed è quan­
to ingenera sconcerto. Il corpo continua a dire "questo non lo voglio", 
ma non sa dire che cosa vuole. Soltanto dopo che Anita è riuscita a vivere 
le proprie emozioni accanto a Susan, soltanto dopo che ha scoperto in sé 
la paura precoce suscitata in lei da una madre chiusa a ogni emozione, è 
riuscita a liberarsene. Da quel momento in poi le è riuscito anche di 
orientarsi meglio nel presente perché è stata capace di fare le opportune 
differenze. 
Finalmente sapeva di non doversi più sforzare per ottenere da Klaus 
un dialogo sincero e aperto, perché lui soltanto avrebbe potuto modifica­
re il proprio atteggiamento. Pertanto Klaus smise di essere per lei un so­
stituto materno. D'altra parte, Anita aveva scoperto attorno a sé persone 
diverse dal padre e dalla madre, persone dalle quali non doveva più di­
fendersi. 
Adesso conosce a fondo la storia della piccola Anita e non ha più biso­
gno di avere paura e di inscenare nuovi drammi. Sa orientarsi bene nel 
presente, distinguendo con precisione il passato dall'oggi. Nel piacere 
del cibo, acquisito di nuovo, si riflette il piacere dei nuovi contatti con le 
persone che le dimostrano disponibilità senza che lei debba sforzarsi. 
Gode pienamente dello scambio che ha con loro, e qualche volta si do­
manda stupita dove siano mai andate a finire la diffidenza e la paura che 
per tanto tempo l'hanno tenuta separata da quasi tutti i suoi simili. Sono 
effettivamente scomparse nel momento in cui il presente non è più stato 
impenetrabilmente intrecciato con il passato. 
Sappiamo che molti giovani si accostano con diffidenza alla psichia­
tria. Non è facile convincerli che le "intenzioni sono buone", anche 
quando ciò è vero. Si aspettano ogni sorta di tranelli, i ben noti argomen­
ti della Pedagogia nera a favore della morale, insomma tutto quanto è lo­
ro ben noto e sospetto fin da quando sono piccoli. Il terapeuta deve pri­
ma conquistarsi la fiducia del paziente, ma come può farlo se l'unica 
esperienza di chi gli sta di fronte è sempre stata l'abuso della fiducia? 
Sarà dunque necessario un lavoro di mesi, se non di anni, per costruire 
un rapporto forte e duraturo? 
1 30 

---

IL DIARIO IMMAGINARIO DI ANITA FINK 
Non lo credo. Ho constatato che anche persone molto diffidenti sono 
pronte ad aprirsi non appena incontrano autentica comprensione e si 
sentono accettate. Come è successo ad Anita nell'incontro con Nina, pri­
ma, e poi con Susan, la sua terapeuta. Il corpo l'ha presto aiutata ad ab­
bandonare ogni diffidenza, riacquistando appetito non appena ha rico­
nosciuto l'autenticità del nutrimento. È molto facile riconoscere quando 
la volontà di comprensione è sincera, perché è impossibile fingere. Se la 
comprensione muove da una persona autentica e non è di pura facciata, 
appare subito evidente anche a un giovane sospettoso, purché nell'offer­
ta di aiuto non vi sia traccia di menzogna. 
In caso contrario, presto o tardi il corpo se ne accorgerebbe, poiché 
non vi sono parole, per quanto belle, che possano ingannare il corpo; cer­
tamente non a lungo. 

---

---

Postfazione 
Picchiare un bambino equivale sempre ad abusare di lui: le conseguenze 
sono gravi e spesso si protraggono per tutta la vita. Il corpo infantile con­
serva dentro di sé l'esperienza della violenza subita, violenza che l'indivi­
duo adulto rivolgerà poi contro altri individui o contro interi popoli. Ma 
avviene anche che il bambino picchiato la rivolga contro se stesso, 
sprofondando nella depressione, cercando aiuto nella droga, ammalan­
dosi gravemente, trovando scampo solo nel suicidio o nella morte preco­
ce. Nella prima parte di questo libro ho mostrato in quali modi la nega­
zione della crudeltà subita da piccoli annienta il compito biologico che il 
corpo ha di preservare la vita, ostacolandone il funzionamento. 
Il convincimento che si debbano onorare (e temere) i genitori finché 
morte non sopravvenga poggia su due pilastri. In primo luogo, sul lega­
me (distruttivo) che tiene vincolato il bambino maltrattato ai suoi aguzzi­
ni e che spesso si manifesta in comportamenti masochistici che talvolta 
sfociano in gravi perversioni. Il secondo pilastro è la morale che da mil­
lenni ci minaccia di morte precoce se ci arrischiamo a non onorare i geni­
tori, qualsiasi cosa costoro ci abbiano fatto. 
Gli spaventosi effetti che questa morale del terrore esercita sul bambi­
no maltrattato dovrebbero essere ormai evidenti a tutti. Chiunque sia 
stato picchiato da piccolo vive in preda alla paura, e chiunque sia stato 
privato di amore nell'infanzia non smette mai di cercarlo, quell'amore, 
magari per tutta la vita. Questo desiderio, che racchiude in sé moltissime 
aspettative, costituisce insieme con la paura il terreno più fertile per l'os­
servanza del quarto comandamento. Rappresenta il potere esercitato dal­
]' adulto sul bambino, potere di cui troviamo un palese riflesso in tutte le 
religioni. 
Nel mio libro esprimo la speranza che, approfondendo la conoscenza 
della psicologia, il potere del quarto comandamento perda forza, consen-
1 33 

---

POSTFAZIONE 
tendo di prestare ascolto ai bisogni biologici fondamentali del corpo, alla 
sua esigenza di verità e di fedeltà a se stesso, alle sue percezioni, sensazio­
ni e conoscenze. Quando mi sforzo di esprimermi in modo genuino in 
una comunicazione autentica, mi libero di tutto quanto avevo costruito 
fin ad allora sulla menzogna e l'ipocrisia. Non avrò più rapporti in cui de­
vo fingere di provare sentimenti che non provo o di reprimerne altri che 
percepisco con chiarezza. Non posso dare il nome di amore a un amore 
che esclude la sincerità. 
Queste idee sono sintetizzate nei punti che seguono. 
Il cosiddetto amore che il bambino maltrattato proverebbe nei con­
fronti dei genitori non è amore. È un legame gravato di aspettative e illu­
sioni, che ha un costo molto elevato per tutti i soggetti coinvolti. 
- Il costo maggiore lo pagano i figli di chi è stato maltrattato e che sono 
cresciuti nello spirito della menzogna: chi ha subìto violenza, infatti, im­
pone automaticamente ai figli ciò che ha dovuto subire "per il suo bene". 
Ma non di rado queste stesse persone pagano la negazione con gravi dan­
ni alla salute, poiché la "gratitudine" che affermano di provare contrad­
dice ciò che il corpo invece sa. 
- Il fallimento di moltissime terapie si spiega con il fatto che in molti casi 
gli stessi terapeuti non si sono mai liberati del cappio della morale tradi­
zionale e cercano di intrappolarvi anche i pazienti, poiché non conosco­
no altro che quello. Per esempio, non appena una paziente comincia a 
percepire i propri sentimenti e riesce a condannare senza equivoci gli atti 
incestuosi del padre, ecco che presumibilmente insorge nella stessa tera­
peuta la paura del castigo con cui i genitori la minacciavano qualora si 
fosse accorta della verità e avesse voluto tradurla in parole. Non si spiega 
altrimenti perché il perdono sia indicato quale strumento di guarigione. I 
terapeuti lo propongono spesso per tranquillizzare se stessi, così come 
prima di loro avevano fatto i genitori. Ma poiché i messaggi del terapeuta 
assomigliano molto a quelli dei genitori di un tempo, sebbene siano arti­
colati coh maggior benevolenza, il paziente stenta a distinguere chiara­
mente di quale pedagogia si tratti. Anche quando ciò avviene, egli non 
riesce comunque a lasciare il terapeuta, poiché nel frattempo ha rianno­
dato con lui un nuovo legame tossico. Il terapeuta è ormai divenuto la 
madre che lo ha aiutato a nascere, in quanto è con lui che egli ha comin­
ciato a percepire i propri sentimenti. Pertanto, il paziente continuerà ad 
aspettarsi la salvezza dal terapeuta anziché ascoltare il proprio corpo, che 
gli offre aiuto inviandogli i suoi segnali. 
134 

---

POSTFAZIONE 
- Ma quando la persona ha la fortuna di essere accompagnata da un te­
stimone empatico, può rivivere e comprendere la paura provata nei con­
fronti dei genitori (o di figure genitoriali) e può, poco per volta, sciogliere 
i legami distruttivi. Non tarderà a farsi sentire la reazione positiva del cor­
po, i cui messaggi diverranno sempre più chiari abbandonando il lin­
guaggio enigmatico dei sintomi. La persona scoprirà che i terapeuti 
l'hanno ingannata (spesso involontariamente), peraltro autoingannando­
si, poiché il perdono impedisce alle ferite di rimarginarsi, tanto più di 
guarire. E non è mai in grado di spezzare la coazione a ripetere. Chiun­
que può verificarlo su se stesso. 
Nel mio libro ho cercato di mostrare come alcuni punti di vista, appa­
rentemente corretti, siano stati smascherati dalla scienza che ne ha rive­
lato l'infondatezza. Tra questi, per esempio, il convincimento che il per­
dono comporti la guarigione, che un comandamento produca vero amo­
re, che il fingere sentimenti sia compatibile con il bisogno di sincerità. 
Criticando queste idee errate non intendo dire che non riconosco alcun 
valore morale o che rifiuto la morale nella sua interezza, come oggi fanno 
talvolta, provocatoriamente, gli "awocati del male" (vedi l'articolo di 
Alexander Smoltczyk, uscito su Spiegel online il 18 dicembre 2003 : "Sad­
dams Verteidiger. Tyransaurus Lex"). 
Al contrario, valori come integrità, consapevolezza, responsabilità, fe­
deltà a se stessi sono per me importanti al punto che mi riesce difficile ne­
gare realtà che mi appaiono in tutta la loro evidenza e che sono empirica­
mente dimostrabili. 
La fuga dalla sofferenza provata nell'infanzia si riflette sia nell'obbe­
dienza a una religione sia nel cinismo, nell'ironia e in altre forme di estra­
neazione da sé, che spesso si mascherano di tratti filosofici o letterari. Ma 
alla fine il corpo si ribella. Se pure temporaneamente è messo a tacere 
con l'aiuto di droghe, sigarette e farmaci, alla fine l'ultima parola è sem­
pre la sua, poiché esso è più veloce della ragione nell'individuare l' au­
toinganno, specie quando la ragione è stata educata per funzionare nel 
falso Sé. Possiamo ignorare i messaggi del corpo o prendercene gioco, 
ma vale sempre la pena di tenere nella giusta considerazione la rivolta che 
esso esprime, poiché la sua lingua è l'espressione autentica del nostro ve­
ro Sé e della forza insita nel nostro essere vivi. 
1 35 

---

---

Bibliografia essenziale 
ANONIMO (2003 ), "Lass mich die Nacht iiberleben". In Der Spiegel, 28, 7 luglio. 
BECKER, J. (1996), Ende des GrofSenwahns. Au/siitze, Vortriige. Suhrkamp, Frank­
furt am Main. 
BONNEFOY, Y. (1962), L' impossibile e la libertà: saggio su Rimbaud. Tr. it. Marietti, 
Genova 1988. 
BURSCHELL, F. (1958), Friedrich Schiller in Selbstzeugnissen und Bilddokumenten. 
Rowohlt Taschenbuch Verlag, Reinbeck bei Hamburg. 
DAMASIO, A.R. (2003 ), "Auch Schnecken haben Emotionen". In Der Spiegel, 49, 1° 
dicembre. 
DESALVO, L. (1990), Virginia Wool/- Die Auswirkungen sexue!len Mi./5brauchs au/ 
ihr Leben und Werk. Verlag Antje Kunstmann, Miinchen. 
}AMES, O. (2002), Ti hanno/****to. Tr. it. Rizzali, Milano 2005. 
JOYCE, J. ( 1966), Lettere. Tr. it. Mondadori, Milano 1974. 
KAFKA, F. (1922) , "Un digiunatore". Tr. it. in La metamorfosi e tutti i racconti pubbli­
cati in vita. Feltrinelli, Milano 1991. 
KERTÉSZ, I. ( 1975) , Essere senza destino. Tr. it. Feltrinelli, Milano 1999. 
LAVRIN, J. ( 1963 ), Dostoevskij. Rowohlt Taschenbuch Verlag, Reinbeck bei Ham-
burg 2001. 
MAURIAC, C. ( 1958), Proust. Tr. it. Sei, Torino 1974. 
McCOURT, F. ( 1996), Le ceneri di Angela. Tr. it. Adelphi, Milano 1997 . 
MEYER, K. (1994) , Das doppelte Geheimnis. Weg einer Heilung - Analyse und Tera­
pie eines sexue!len MifSbrauchs. Herder, Freiburg im Breisgau/ Basel/ Wien. 
MILLER, A. ( 1979), Il dramma del bambino dotato. Tr. it. Bollati Boringhieri, Torino 
1996. 
MILLER, A. ( 1980), La persecuzione del bambino. Tr. it. Bollati Boringhieri, Torino 2003 . 
MILLER, A. (1981), Il bambino inascoltato. Tr. it. Bollati Boringhieri, Torino 1989. 
MILLER, A. ( 1988), La chiave accantonata. Tr. it. Garzanti, Milano 1993 . 
MILLER, A. (1990), La fiducia tradita. Tr. it. Garzanti, Milano 1991. 
MILLER, A. (1998), Le vie della vlta. Tr. it. Garzanti, Milano 1998. 
MILLER, A. (2001), Il risveglio di Eva. Tr. it. Raffaello Cortina, Milano 2002. 
MILLER, A. (2004), "Mitleid mit dem Vater. Ùber Saddam Hussein". In Spiegel onli-
ne, 12 gennaio. 
1 37 

---

BIBLIOGRAFIA ESSENZIALE 
MILLER, J., MYLROIE, L. (1990), Saddam Hussein and the Crisis in the Gul/. Times 
Books, New York. 
MISHIMA, Y. (1964) , Con/ernòni di una maschera. Tr. it. Feltrinelli, Milano 1969. 
PROUST,}., PROUST, M. (1953 ), Le lettere e i giorni. Corrispondenza 1887-1905. Tr. it. 
La Tartaruga, Milano 1986. 
PROUST, M. (1952), ]ean Santeuil. Tr. it. Mondadori, Milano 1970. 

---

---

Ristampa 
7 
8 
9 
IO 
Anno 
11 
2015 2016 2017 2018 2019 
Finito di stampare nel febbraio 2015 
dal Consorzio Artigiano LVG, Azzate (Varese) 
per conto di Rafaello Conina Editore 
Milano, via Rossini 4 

---

---

---

---

---

