# A cura di

Caterina Arcidiacono, Immacolata Di Napoli 
SONO CADUTA 
DALLE SCALE...
I luoghi e gli attori 
della violenza di genere
FrancoAngeli
GrTff

---

I lettori che desiderano informarsi sui libri e le riviste da noi pubblicati 
possono consultare il nostro sito Internet: www. francoangeli,ir e iscriversi nella home page 
al servizio “Informatemi” per ricevere via e.mail le segnalazioni delle novità.

---

A cura di 
Caterina Arcidiacono, Immacolata Di Napoli 
SONO CADUTA 
DALLE SCALE...
I luoghi e gli attori 
della violenza di genere
FrancoAngeli

---

Immagine di copertina by Dominko, 2012
Si ringrazia l’autore per la gentile concessione
Copyright © 2012 by FrancoAngeli s.r.l., Milano, Italy.
 Ristampa 
Anno
2 3456789 
2014 2015 2016 2017 2018 2019 2020 2021
L’opera, comprese tutte le sue parti, è tutelata dalla legge sui diritti d’autore.
Sono vietate e sanzionate (se non espressamente autorizzate) la riproduzione in ogni modo e forma 
(comprese le fotocopie, la scansione, la memorizzazione elettronica) e la comunicazione 
(ivi inclusi a titolo esemplificativo ma non esaustivo: la distribuzione, l’adattamento, la traduzione e la 
rielaborazione, anche a mezzo di canali digitali interattivi e con qualsiasi modalità attualmente nota od 
in futuro sviluppata).
Le fotocopie per uso personale del lettore possono essere effettuate nei limiti del 15% di ciascun 
volume dietro pagamento alla SIAE del compenso previsto daU’art. 68, commi 4 e 5, della legge 22 
aprile 1941 n. 633. Le fotocopie effettuate per finalità di carattere professionale, economico o 
commerciale o comunque per uso diverso da quello personale, possono essere effettuate a seguito di 
specifica autorizzazione rilasciata da CLEARedi, Centro Licenze e Autorizzazioni per le Riproduzioni 
Editoriali (www.clearedi.org; e-mail autorizzazioni@clearedi.org).
Stampa: Digital Print Service srl - sede legale: via dell’Annunciata 27, 20121 Milano; 
sedi operative: via Torricelli 9. 20090 Segrate (MI) e via Merano 18, 20127 Milano

---

Indice
Introduzione. Violenza e asimmetria di genere
di Caterina Arcidiacono e Immacolata Di Napoli
pag. 11
» 20
Riflessioni conclusive
1.
La violenza coniugale: da diritto a reato
»
23
di Lucia Valenti
»
23
2.
Medici e parroci di fronte alla violenza domestica
di Immacolata Di Napoli, Massimo Aria, Caterina Arci­
diacono e Filomena Tuccillo
»
35
1. Introduzione
»
35
2. Obiettivi e metodologia
»
37
3. Analisi dei dati
»
37
4. Riflessioni e conclusioni
»
40
5. Indicazioni metodologiche
»
43
5.1. Metodo di campionamento
»
43
5.2. Strumenti e metodo
»
44
5.3. Analisi dell’ordinamento delle preferenze
»
46
3.
I parroci e la violenza familiare. Uno sguardo di acco­
glienza
di Caterina Arcidiacono, Immacolata Di Napoli, Filome­
na Tuccillo e Roberta Fiore
»
47
1. La ricerca
»
47
2. I risultati
»
47
2.1. I parroci e la violenza: dall’accoglienza della sto­
ria all’autoreferenzialità nella gestione del caso
»
48
5

---

4. Conclusioni 
» 
92
2.2. Il significato della violenza intrafamiliare: il
ruolo dell’aggressore e della vittima
pag. 51
2.3. La responsabilità sociale dei sistemi familiari e
istituzionali
» 
55
2.4. L’autoreferenzialità del parroco nell’intervento
sulla vittima
» 56
3. Conclusioni
» 58
4. Indicazioni metodologiche
» 60
4.1. L’intervista focalizzata
» 60
4.2. La Grounded Theory Methodology
» 61
Medici di famiglia, parroci e analisi semeiotica-simbo­
lica della violenza degli uomini sulle donne
di Filomena Tuccillo, Caterina Arcidiacono e Immaco­
lata Di Napoli
» 65
1. Introduzione
» 65
2. Obiettivi e Metodologia
» 
66
3. Risultati
» 67
3.1. L’Analisi Tematica dei Contesti Elementari
» 68
3.2. Analisi delle Corrispondenze Multiple
» 71
4. Conclusioni
» 79
La violenza famigliare nella voce di assistenti sociali,
medici di pronto soccorso e psicologi
di Immacolata Di Napoli
» 81
1. Introduzione e obiettivi
» 81
2. Metodologia e procedura
» 
82
3. Analisi dei dati e risultati
» 83
3.1. Dialogare sulla violenza con gli abitanti dei
quartieri napoletani
» 
84
3.2. Servizi a confronto nell’accoglienza e presa in
carico della vittima di violenza
» 87
3.3. Prevenzione dal basso: Ripristinare l’idea di un
centro di aggregazione
» 90
6

---

6. Separazione e divorzio. Lente d’ingrandimento sulla 
dimensione della violenza domestica nella pratica di 
un servizio non-dedicato
di Gabriella Ferrari Bravo e Gennaro Volpe
Pag-
95
1. Gli interventi di aiuto nella crisi separativa
»
96
1.1. La valutazione del rischio familiare
»
96
1.2. Conflittualità e violenza domestica
»
97
1.3. Servizi di supporto nella crisi separativa
»
99
1.4. Incontrare le donne vittime di violenza dome­
stica
»
100
2. La domanda d’aiuto per violenza e maltrattamento nei 
casi in cui la richiesta è originata da conflitto di cop­
pia, separazione e divorzio
»
101
3. Due esempi di presa in carico per violenza in un ser­
vizio non dedicato
»
104
3.1. Un percorso di counselling “al buio’’
»
104
3.2. Violenza, stalking e potere femminile nella de­
finizione del rango familiare
»
108
Violenze silenziose. Uno studio esplorativo sul legame fra 
transfobia interiorizzata e legami affettivi e familiari 
di Anna Lisa Amedeo, Cristiano Scandurra, Simona Pi- 
cariello e Francesco Garzillo
»
111
1. La famiglia d’origine: la prima “istituzione” transfobica
»
112
2. Il rovescio della medaglia: la transfobia interiorizzata
»
114
3. Le relazioni di coppia delle persone transgender
»
116
4. Il legame fra transfobia interiorizzata e attaccamento 
insicuro: la nostra ricerca
»
117
5. Alcune considerazioni conclusive
»
118
Asimmetria di genere nel fidanzamento. Narrazioni di 
violenza e potere al maschile
di Fortuna Procentese
»
121
1. Introduzione
»
121
2. Obiettivi e metodo di ricerca
»
123
3. Risultati
»
124
3.1. Esercizio di potere nel fidanzamento
»
124
7

---

3.2. 
Mantenimento dell’asimmetria relazionale 
pag. 130
4. Conclusioni 
» 133
9. “Ordinaria” violenza degli uomini sulle donne
di Palma Menna e Caterina Arcidiacono 
» 135
1. Metodologia della ricerca: partecipanti, strumenti e 
analisi dei dati 
» 136
2. Risultati 
» 138
2.1. 
Prima fase: dalla consulenza alle interviste 
» 138
2.2. Seconda fase: dall’incontro individuale al 
gruppo di pari 
» 
141
2.3. Terza fase: prospettive d’intervento per inne­
scare il cambiamento 
» 
150
3. Per non concludere 
» 
151
10. La violenza di coppia: il racconto delle donne
di Anna Zurolo, Adele Nunziante Cesàro, Filomena Co­
ronella c, Ornella Asciane 
» 
153
1. 
Introduzione 
» 
153
2. Obiettivi, metodologia e analisi dei dati 
» 
157
3. Risultati 
» 
159
3.1. Trame di coppia: idealizzazione, dipendenza e 
legame 
» 159
3.2. Incursioni nell’esperienza: ai margini di una de­
finizione della violenza 
» 160
3.3. 
Il racconto della violenza e il percorso succes­
sivo 
» 162
3.4. 
Il rapporto con l’altro sociale tra giudizio, ver­
gogna e sostegno 
» 
165
3.5. 
Il soggetto assente 
» 
167
4. Conclusioni 
» 
170
11. La rana e lo scorpione. Percorsi di autonomia e diffe­
renziazione per le donne vittime di violenza
di Adele Nunziante Cesàro, Giuseppe Stanziano ed Elisa-
betta Riccardi 
» 173
1. 
Premessa 
» 173
8

---

2. Una storia clinica: alcuni nodi dell’intervento
Pag. 176
3. La consulenza e il genere dell’operatore
»
179
4. Conclusioni
»
186
12. Tra accoglienza e ritessitura dei legami familiari. I 
bambini testimoni di violenza domestica: “sono io il 
colpevole?”
di Caterina Arcidiacono e Francesca Colaiaco
»
189
1. Premessa
»
189
1.1. La relazione con la madre: un legame a rischio
»
191
2. L’associazione donne contro la violenza
»
193
3. A hora do conto
»
194
3.1. Metodologia: i partecipanti e l’organizzazione
degli incontri
»
195
3.2. I resoconti degli incontri
»
196
4. Considerazioni conclusive
»
201
Bibliografìa
»
205
Gli autori
»
217
9

---

---

Introduzione. Violenza e asimmetria di genere
di Caterina Arcidiacono e Immacolata Di Napoli
Questa è pur sempre una gran crudeltà (gli uomini che 
si comportano in modo violento e crudele contro le 
donne della famiglia) e "non vogliamo che le povere 
donne passino fare a loro voglia cosa che sia, e se 
fanno cosa alcuna che a noi non piaccia, subito si vie­
ne ai lacci, al ferro, ai veleni".
Matteo Bandelle, Novelle, 1513.
Quando si pensa alla tragedia d’amore il pensiero corre subito alla sto­
ria di Giulietta e Romeo, costretti a rinunciare al loro legame per motivi che 
riguardano l’ordine dei conflitti familiari. Ben più tragica ed esemplificati­
va del potere normativo delle regole familiari la sorte della duchessa 
d’Amalfi, punita con la morte per mano del fratello, insieme al marito e ai 
loro tre figli, per avere trasgredito alle regole di classe e di potere della fa­
miglia cui appartiene. In epigrafe al volume abbiamo voluto riportare le pa­
role di Matteo Bandello1 sulla sorte delle donne che non si adeguano alla 
volontà dei familiari. La storia delle donne è piena di vicende “esemplari”, 
dalla baronessa di Carini, Laura Lanza, uccisa dal padre nel 1563, al­
l'assassinio di Maria d’Avalos e del suo amante Fabrizio Carafa, uccisi nel 
1590 a Napoli nel palazzo di famiglia, da sicari pagati dal marito. Un me­
mento per le donne ribelli ma anche un plot ancora in auge, a giudicare 
dalle cronache.
Il
Per violenza contro le donne s’intende
qualsiasi atto di violenza di genere che comporta, o che è probabile che comporti, 
una sofferenza fisica, sessuale o psicologica o una qualsiasi forma di sofferenza 
alla donna, comprese le minacce di tali violenze, forme di coercizione o forme ar­
bitrarie di privazione della libertà personale, sia che si verifichino nel contesto
1 Matteo Bandello, 1531, Novelle, Novella XXVI, “Il signor Antonio Bologna sposa la duches­
sa di Malti e tutti dui sono ammazzati”. Anche Webster, nel 1613, scrisse una tragedia sulle 
sorti di Giovanna d’Aragona, nipote del re Ferrante 1 di Napoli, che fino ai giorni nostri ha vi­
sto numerosi allestimenti e rivisitazioni.
Da vedova, la duchessa aveva sposato in segreto il proprio sovraintendente, di classe 
sociale più bassa, avendone ben tre figli. L’universo della violenza silente, quella che si 
svolge all’interno delle mura domestiche, trova riconoscimento nel testo attraverso la voce 
delle vittime e degli attori in scena. Il

---

della vita provata che di quella pubblica (Conferenza Mondiale delle Nazioni Uni­
te, Vienna, 1993).
Contrariamente a quanto si può immaginare, il maggior numero di casi 
di violenza contro le donne è riconducibile a situazioni di cosiddetta violen­
za domestica, intesa come
ogni forma di violenza fisica, psicologica o sessuale che riguarda tanto i soggetti 
che hanno, hanno avuto o si propongono di avere una relazione intima di coppia, 
quanto soggetti che all’interno di un nucleo familiare più o meno allargato hanno 
relazioni di carattere parentale o affettivo (WHO, 1996).
Nel contesto italiano i media riportano, con sempre maggiore frequen­
za, notizie sul tema della violenza e della sicurezza e tutta la letteratura psi­
cosociale più recente (Amann, Gainotti e Pallini, 2008; Angeli e Radice, 
2009; Baldry, 2003a, 2006; Merzagora Betsos, 2009; Romito, 2005; Arci­
diacono e Ferrari Bravo, 2009) evidenziano come la violenza si radica nella 
vita intrafamiliare, oltre che nel sociale, e riportano altresì come i migranti 
siano anch’essi vittime piuttosto che agenti di atti violenti (Arlacchi, 2009).
Il bel volume di Elvira Reale (2011) esprime una rassegna compiuta su 
come si possa sviluppare forme di violenza sulle donne inducendole al­
l’impotenza e depressione: ripercorre il ciclo della violenza di Leonor Wal­
ker (2000), analizza le strategie di coping che la donna mette in atto per far 
fronte all’abuso e descrive, infine, le tattiche di manipolazione all’interno 
della coppia spiegando come con il fenomeno definito gaslightening la 
donna è portata a non credere più in se stessa, diventando progressivamente 
sempre più succube e impotente.
La violenza degli uomini sulle donne, su scala mondiale, risulta una 
delle cause principali di morte nella fascia d’età compresa tra i 15 e i 40 
anni (WHO, 2002), un fenomeno quindi di grande rilevanza sociale e cultu­
rale, rispetto al quale numerosi sono i programmi di ricerca, intervento e 
prevenzione messi a punto negli ultimi due decenni.
Inoltre, fenomeni di violenza omofobica e numerosi episodi di cronaca 
dimostrano l’incremento delle discriminazioni riguardanti l’orientamento 
sessuale degli adolescenti. Una ricerca europea, condotta su 700 ragazzi 
GLBT (Gay Lesbian Bisexual Transgender) di 37 Paesi europei, mostra un 
grave aumento di pregiudizio e discriminazione. Il 61,2% degli adolescenti 
gay, infatti, viene discriminato a scuola, il 51 % a casa, mentre nel 30% dei 
casi a essere intolleranti sono gli amici (IGLYO, ILGA-Europe, 2006). Stu­
di italiani confermerebbero tali dati (Fedeli, 2007; Zanetti et al., 2009).
Per comprendere meglio le diverse implicazioni di questo multiforme 
12

---

fenomeno, precisiamo che in letteratura viene proposta una distinzione tra 
violenza domestica e violenza non domestica; la prima attiene ai compor­
tamenti violenti che si consumano nel privato familiare, tra coniugi, tra ge­
nitori e figli; la seconda definizione indica, invece, la violenza che si eser­
cita tra persone non appartenenti allo stesso gruppo familiare. Con violenza 
di genere s’intende, infine, la violenza perpetrata sulle donne in relazione al 
ruolo sociale e sessuale a esse attribuito (De Piccoli, 1997). Trasversale a 
queste macrocategorie è la natura del comportamento violento, che può es­
sere di tipo fisico, sessuale, psicologico, o connesso a privazioni.
Più generalmente, occorre sottolineare che è piuttosto complesso in­
dividuare caratteristiche di omogeneità che consentano di isolare fattori 
concomitanti e/o predittivi delle diverse forme e contesti in cui la violen­
za può essere agita, giacché, come diversi studi mettono in rilievo, si 
tratta di un fenomeno che riguarda donne di ogni Paese e di ogni fascia 
sociale (Baldry, 2003; Dutton e Nicholls, 2005; Gelles e Strauss, 1988; 
Island e Letellier, 1991a, 1991b; Koss et al., 1994; Kurz, 1993; Renzetti, 
1992; Strauss, 1993).
In Italia, un omicidio su tre avviene in ambito familiare, oltre la metà 
matura nel rapporto di coppia e circa i tre quarti tra le mura di casa. Le ca­
salinghe, tra i 25 e i 54 anni, sono la fascia più a rischio e in nove casi su 
dieci l’omicida è maschio.
Inoltre, tra il 2000 e il 2008 i casi di omicidio-suicidio sono stati 340, 
e hanno prodotto, compresi gli autori, circa 1000 vittime. Ogni 10 giorni 
un padre, un marito (nel 93% dei casi) pianifica il proprio “suicidio allar­
gato”, trascinando con sé la coniuge o la partner (nel 53% dei casi), uno o 
più figli (19% dei casi) o altri familiari (Eures, 2009). Secondo l’analisi 
del Presidente dell’Eures Fabio Piacenti la lettura dell’omicidio-suicidio 
fa emergere “l’incapacità di ripensare il futuro, di darsi una seconda pos­
sibilità di fronte alla perdita di una relazione significativa (coniugale o af­
fettiva che sia), vissuta come irreversibile e totalizzante. Ma è anche la 
rottura identitaria successiva alla decisione del partner di interrompere la 
relazione a generare il cortocircuito; su questa sembra pesare una censura 
sociale che ancora considera valore la conservazione del nucleo familiare, 
a prescindere dalla qualità della relazione e della vita affettiva in essere” 
(Eures, 2009).
Il fenomeno sembra essere dilagante: solo dal 1° al 15 gennaio 2012 ne 
sono state uccise 12. In questi casi la motivazione adottata dall’omicida non 
è più la gelosia ma l’abbandono da parte del coniuge, convivente o partner. 
Omicidi e suicidi vanno intesi come “casi estremi” rilevatori del profondo 
disagio che si esprime nella relazione uomo-donna e del permanere nella 
13

---

coppia della difficoltà a condividere regole di funzionamento del legame 
rispettose dell’individualità di ciascuno.
Filippini (2005) sottolinea inoltre che il fenomeno, definito per con­
suetudine come violenza di coppia, può manifestarsi anche in situazioni in 
cui è l’uomo a subire episodi di sopruso dalla partner, ma i dati numerici 
allarmano per la violenza perpetrata ai danni delle donne.
La violenza degli uomini sulle donne, in ogni caso, rimane difficile da 
inquadrare da un punto di vista solo numerico, per 1’esistenza di un vasto 
sommerso dovuto al fatto che nella maggior parte dei casi non vi è denuncia: 
basti pensare al numero di richieste di accoglienza avanzate ai centri anti­
violenza se paragonate al numero delle denunce effettuate (Gracia, 2004).
I luoghi della violenza sono quasi sempre la casa della vittima (58,7%), 
in un numero minore di casi la casa dell’aggressore, la strada, o l’automo­
bile. Entrando nello specifico del tema della violenza tra partner, dai dati 
Istat dell’ultima ricerca “Violenza sulle donne” emerge che un milione e 
mezzo di donne, nel 2006, ha subito ripetute violenze dal partner. Difficile 
mettere in luce l’ingranaggio relazionale che si viene strutturando; permane 
una particolare reticenza a riconoscere tutti quei comportamenti che esula­
no dalla violenza fisica, ma i cui effetti, come sappiamo, si manifestano in 
tutta la loro evidenza, trascurando, nella gran parte dei casi, il fatto che essi 
rappresentano l’esito di una serie infinita di comportamenti impropri, inti­
midazioni e microviolenze che ne preparano il terreno e che hanno effetti 
cospicui sulla psiche dell’individuo2.
Ulteriori studi in materia sottolineano che le vittime di violenza non 
raggiungono i canali di tutela legale e sociale per il carico di colpa e di 
vergogna che sperimentano, per timore di possibili ripercussioni sul pro­
prio nucleo familiare, e perché non nutrono fiducia circa le possibilità di 
trovare sostegno da parte delle forze dell’ordine. Si liquida così, la que­
stione relegandola nella sfera di un privato, dove la violenza si consuma, 
drammaticamente, nel silenzio (Rennison e Welchans, 2000; Tjaden e 
Thoennes, 2000).
Da quanto emerge dalle indicazioni fomite dal Primo Rapporto della 
Commissione “Salute delle donne” effettuato dal Ministero della Salute
" L’indagine frutto di una collaborazione tra ISTAT e il Ministero per i Diritti e le Pari Op­
portunità, ha riferito che nel 2006, il 14,3% delle donne ha subito violenza dal partner at­
tuale o dall’ex compagno; di queste il 5% ha subito violenza sia dal partner attuale sia da 
quello precedente. Tra gli autori della violenza, al primo posto si collocano gli ex mariti o 
conviventi (22,4%), seguiti dagli ex fidanzati (13,7%), dai mariti o dai conviventi attuali 
(5,9%) (www.istat.it/it/archivio/8961). Secondo la stessa ricerca, si stima che il 96% delle 
violenze da parte di un non partner e il 93% di quelle per mano di partner non vengono de­
nunciate; lo stesso accade per la maggior parte degli stupri (91,6%).
14

---

(2008), mentre alle associazioni e ai centri anti-violenza giungono donne 
che hanno già deciso di effettuare un percorso di affrancamento da situa­
zioni di sottomissione e sopruso (è il caso delle violenze tra partner), presso 
i servizi ambulatoriali e le stazioni di polizia spesso giungono utenti che 
non sono ancora in grado di dare un nome alla propria sofferenza, nella 
maggior parte dei casi dissimulata e nascosta.
Possiamo ipotizzare che una parte dei motivi che inducono le donne a 
non richiedere esplicitamente aiuto da parte delle istanze di tutela legale e 
sociale, siano ascrivibili all’adesione a modelli culturali che connotano la 
donna come soggetto responsabile del proprio destino di vittima di violen­
za; modelli culturali peraltro messi in luce da una recente ricerca condotta 
dall’Associazione italiana per la ricerca in sessuologia da cui risulta che il 
55% degli italiani adulti, nel valutare la violenza subita da una donna, con­
sidera come una colpa, da parte della donna, l’essere attraente (AIRS, 
Delt@, 2009).
Secondo la letteratura sul tema, l’abuso psicologico è spesso percepito 
dalle vittime come più devastante delle aggressioni fisiche; esso, nella 
maggior parte dei casi, predice e/o accompagna l’abuso fisico (Murphy e 
Potthast, 1999; Tolman, 1999).
La violenza domestica, inoltre, riferendosi a un tipo di violenza che si 
produce all’interno di un nucleo familiare, non riguarda solo le donne ma, 
nella maggior parte dei casi, anche i loro figli, anch’essi vittime dirette, o 
indirette come testimoni di atti di violenza sulle loro madri.
L’urgenza di definire strategie di riduzione della violenza -finalizzate 
al miglioramento del benessere personale e sociale - e, in particolare stra­
tegie di supporto e di promozione dell’azione positiva di individui, organi­
smi ed enti, configura un’area di lavoro di grande interesse.
È ora utile fare alcune precisazioni in merito al più recente dibattito po­
litico e scientifico in materia di gender divide. Infatti, con sempre maggiore 
forza l’esigenza di eliminare ogni forma di discriminazione sessuale ha 
portato a una critica radicale del concetto di differenza di genere, ravvisando 
in esso una forma di riduzionismo sociale che limita i diritti delle minoranze 
gay, lesbiche e transessuali, non permettendo il loro riconoscimento ed 
espressione. La meritoria battaglia per i diritti delle minoranze sessuali, na­
sconde tuttavia, a nostro avviso, il pericolo che si arrivi nei fatti a ridurre 
l’attenzione sui diritti delle donne, in virtù dell’affermazione dei diritti di 
tutti, o meglio di tutte le cosiddette minoranze, legate a scelte di genere. Ma 
a nostro avviso lottare per il superamento di ogni forma di discriminazione 
verso gay, lesbiche e transessuali, non può ridurre l’attenzione e l’impegno 
nel contrasto della violenza sulle donne. La decostruzione delle rappresenta­
15

---

zioni sociali e dell’analisi delle identità sotto la lente della loro performati- 
vità3, porta come effetto paradossale non a ridurre il potere della definizione 
del genere, bensì a ridurre la pregnanza del tema. La critica delle norme di 
genere introdotta da Judith Butler (1990) e Teresa de Lauretis (1994) ha 
portato alla rottura del binarismo maschio-femmina, tuttavia tale pensiero 
nel rompere i canoni paradigmatici dell’eterosessualità, rischia di dare voce 
a coloro che non “vedono” l’asimmetria di genere imperante nei rapporti 
privati e sociali tra uomini e donne. Se il movimento delle donne parla di 
femminicidio, consapevole della pregnanza degli effetti legati alle differenze 
di genere, il porre esclusivo riferimento alle differenze multiple, superando 
la peculiarità delle differenze sociali e relazionali tra uomini e donne, rischia 
di ledere i diritti di quest’ultime a essere riconosciute come soggetti sociali 
con pari diritti. Nella definizione delle politiche nazionali, come nel­
l’allocazione di budget degli organismi intemazionali, le associazioni e i 
progetti per l’affermazione dei diritti delle donne, inoltre, non trovano al­
leanze nei gruppi attivi per gay e transessuali, bensì dei competitor che ac­
cedono alla stessa linea budgettaria. In quest’ottica, le poche risorse a dispo­
sizione vanno destinate a una molteplicità di soggetti sociali, con forme di 
sostanziale riduzionismo rispetto alla portata dei problemi che riguardano, in 
buona sostanza, la metà del genere umano.
Nell’impostare la ricerca sulla violenza domestica abbiamo cercato di te­
nere conto, in una prospettiva ecologica multidimensionale, dei diversi fattori 
che agiscono sul fenomeno, considerando anche le differenti declinazioni 
minoritarie del problema, e alcune possibili linee d’intervento4. Il modello 
SPEC - Strengths, Prevention, Empowerment, Community, Change - di 
Prilleltensky (2008) ci ha anzitutto portato a individuare i fattori di oppres­
sione a livello storico-culturale e quelli che rendono possibile, alla vittima di 
violenza e alle organizzazioni che se ne fanno carico, attivare un processo di 
trasformazione sociale.
Il ricorso al modello SPEC colloca la ricerca in un panorama intema­
zionale innovativo e di qualità che cerca di coniugare l’interazione tra 
molteplici fattori (individuali, relazionali, organizzativi e sociali) con speci­
fiche dimensioni: oppressione sociale, giustizia e processi di liberazione 
(Prilleltensky, 2008).
Con performatività del genere Butler (1990) intende riferirsi a lutti i processi e i fenomeni 
che sostanzializzando il genere in una dimensione binaria - uomo-donna - gli attribuiscono 
un carattere normativo che determina l’esclusione di coloro che non vi si adeguano.
La ricerca “Violenza sulla persona, fattori di forza e sicurezza per il cambiamento sociale” 
(Vio&Spec), diretta e coordinata dalla professoressa Arcidiacono è stata finanziata dal ban­
do FARO del Polo delle Scienze Umane e Sociali, dell’università Federico II nel 2009.
16

---

Tale modello d'intervento parte dal presupposto che sia necessario 
agire un cambiamento, oltre che a livello individuale-relazionate, anche 
sulle strutture organizzative e sociali: famiglia, gruppi di appartenenza 
informali, associazioni, come sistemi di attivazione di generatività so­
ciale (Cigoli e Scabini, 2006) ed espressione di capitale sociale, e la 
comunità più allargata. La nostra ricerca ha pertanto inteso caratteriz­
zarsi in un contesto definito “situato” indagando le diverse modalità di 
gestione del fenomeno nella voce di ministri del culto, medici operatori, 
familiari e, last but non least, donne vittime di violenza, allargando il 
campo agli effetti perversi delle regole familiari sul benessere di giovani 
gay e transessuali.
Un’analisi storica di Valenzi inscrive il tema della violenza nei disposi­
tivi sociali che regolano il comportamento e la sessualità.
Abbiamo poi esplorato il tema della violenza a livello culturale, co­
munitario, individuale e relazionale, per individuare le dimensioni e i 
fattori che agiscono per la promozione della costruzione di benessere e di 
risposte di cambiamento nelle situazioni che favoriscono o veicolano la 
violenza di genere.
A tal fine, abbiamo raccolto informazioni e testimonianze sia da vittime 
di violenza sia da attori sociali attivi nella prevenzione e nel trattamento; 
sono stati inoltre intervistati adolescenti che non hanno vissuto una dichia­
rata esperienza di violenza per analizzare i loro vissuti, rappresentazioni e 
percezioni rispetto alla violenza di genere e rispetto alle relazioni con il 
gruppo dei pari, con la famiglia e nel rapporto uomo-donna.
Le ricerche cercano di rispondere alla domanda: com’è possibile che vi 
sia tanta violenza “sommersa” e socialmente invisibile, negata dai familiari 
e dalle vittime, trasparente nei servizi? Consapevoli che raramente le vitti­
me di violenza chiedono aiuto al medico e a operatori sociali in prima 
istanza, abbiamo indagato ciò che accade nella relazione con medici di fa­
miglia e parroci, gli attori socialmente deputati all’ascolto e alla risposta ai 
problemi delle famiglie; abbiamo poi esteso l’indagine ai servizi a bassa 
soglia che potrebbero intercettare la violenza domestica, analizzando ciò 
che di regola succede e ciò che potrebbe accadere5.
Per rendere il volume accessibile a un ampio pubblico abbiamo rac­
colto in note di fondo pagina alcune indicazioni metodologiche relative ai 
dati raccolti e, per alcuni capitoli, abbiamo espunto dal testo ma raccolto in
Dalla ricerca Istat (2007) relativa al 2006 emerge che quasi mai per i fidanzati e solo in rari 
casi per i mariti, la donna si rivolge a operatori e servizi per aiuto: quando si tratta di ex 
partner/mariti allora il livello di richiesta aumenta, e in questi casi si rivolge a medici, ope­
ratori sociali e di consultorio o ad avvocati e forze dell’Ordine. 
77

---

un apposito paragrafo le indicazioni relative alla procedura seguita nella ri­
cerca e agli strumenti e metodologie usati. Siamo consapevoli che tale col­
locazione può risultare poco agevole per il ricercatore/ricercatrice, ma cre­
diamo che faciliti la disseminazione e discussione dei risultati conseguiti.
I lavori di Arcidiacono, Aria, Coronella, Di Napoli e Tuccillo, hanno 
evidenziato che la conoscenza del fenomeno della violenza si presenta 
teoricamente approfondita, mentre la difficoltà è nell’applicazione pratica 
di tali acquisizioni, in particolare tra i medici. Uno degli aspetti essenziali 
emersi, è una sorta di diffidenza iniziale legata alla difficoltà dei medici a 
esporsi rispetto all’argomento, probabilmente perché timorosi nell’af­
frontare questa problematica. I parroci, invece, appaiono maggiormente 
disposti a intervenire senza avvalersi però di alcun aiuto da parte di altre 
professionalità.
Sia nei parroci sia nei medici si rileva, tuttavia, una forte sfiducia nelle 
istituzioni che dovrebbero intervenire nella prevenzione e presa in carico 
delle donne vittime di violenza.
Abbiamo indagato l’intervento di contrasto alla violenza sulle donne 
interrogando operatori di diversa collocazione istituzionale: pronto soccor­
so, consultori, centri di consulenza psicologica. Le interviste agli operatori 
di consultori, ambulatori di base e pronto soccorso raccontano come in ge­
nere la presa in carico della violenza venga effettuata con la “buona volon­
tà”, mancando specifici protocolli interistituzionali (Di Napoli), o come al 
contrario si possano stabilire forme d’intervento che rispondono a quanto 
sembrerebbe solo una priorità “invisibile” (Menna, Arcidiacono). Alcune 
storie di presa in carico di donne vittime di violenza da parte del Centro 
delle famiglie ci mostrano infine come la competenza e l’impegno profes­
sionale possano costruire alleanze e percorsi di solidarietà (Ferrari Bravo).
Le riflessioni scaturite dalle ricerche descritte sono state utilizzate 
sia per proporre iniziative di formazione, intervento e consulenza, ri­
volte a enti locali e associazioni, sia per il supporto a politiche culturali 
e sociali innovative.
La consapevolezza che Fin visibilità della violenza sulle donne non sia 
da attribuire alle responsabilità professionali degli operatori, quanto piutto­
sto alla condivisione di un principio di asimmetria nella relazione maschio- 
femmina, è quanto illustra Procentese con interviste a giovani adulti, fidan­
zati da almeno due anni, che propongono una chiusura relazionale nella 
coppia, e lasciano alle fidanzate solo la possibilità di rapporti controllati e 
circoscritti con la famiglia d’origine; nella ricerca, le relazioni di fidanza­
mento descritte non si caratterizzano per impegno, rispetto, condivisione e 
accettazione reciproca; manca ogni forma di negoziazione tra i bisogni 
18

---

espressi dai due membri della coppia. Nel tipo di rapporto descritto non 
prevale né complicità né reciprocità non invadente, manca la capacità di 
confidarsi e affidarsi all’altro nell’affrontare i problemi che possono emer­
gere a livello individuale. Le relazioni di coppia, così come raccontate dai 
partecipanti, delineano una tendenza all’asimmetria che ben spiega il ripro­
porsi di un modello di uomo che offre sicurezza alla propria partner in 
cambio della rinuncia a delle scelte proprie e autonome, in modo da mante­
nere il controllo della relazione.
Il volume si pone in una prospettiva di genere definita, denunciando la 
violenza silente sulle donne; esso apre tuttavia a quanto accade a chi per 
orientamento e identificazione sessuale, è vittima di violenze e abusi già nel 
contesto familiare-relazionate. Il contributo di Amedeo et al., provvede co­
sì ad analizzare il fenomeno della violenza familiare in relazione a figli/e 
che si dichiarano omosessuali e transessuali.
Il lavoro di Zurolo, Nunziante Cesàro et al. affronta invece 1’“intimate 
violence”, attraverso la viva voce di donne che si sono rivolte a strutture e 
centri specialistici per il contrasto della violenza, per esplorare i vissuti le­
gati alla violenza subita e accedere alle dinamiche relazionali che avevano 
caratterizzato il legame di coppia con il proprio aggressore.
Per completare la loro analisi, Riccardi, Stanziano e Nunziante Cesàro 
descrivono il trattamento di una donna vittima di violenza affrontando il 
tema delle possibili implicazioni connesse al genere del terapeuta. Arcidia­
cono e Colaiaco, infine, descrivono un intervento, “A hora de conto”, ef­
fettuato in un centro antiviolenza di Lisbona rivolto a donne vittime di vio­
lenza coniugale e a bambini che ne sono stati testimoni, nel ruolo di chi as­
siste passivamente.
Se con i medici vediamo all’opera meccanismi di diniego, minimizza­
zione e razionalizzazione, gli operatori più avvertiti dei servizi non dedicati 
del privato sociale e della rete pubblica istituzionale lamentano la difficoltà 
nel costruire circuiti di rete interistituzionale e, ancora di più, la difficoltà a 
interagire con i propri utenti dal punto di vista culturale e sociale.
L’intero processo di ricerca si è avvalso dell’articolata e sinergica inter­
azione fra ricercatori, operatori dei servizi e di centri di contrasto alla vio­
lenza, medici, parroci, donne vittime di violenza e familiari: partner e figli. 
Auspichiamo che il volume renda conto della complessità dell’impegno 
profuso; sia in grado di spiegare pienamente il fenomeno studiato fornendo 
elementi innovativi per la sua conoscenza; offra al lettore agevole compren­
sione e rispecchiamento delle pratiche e delle relazioni descritte; fornisca 
elementi di utilità all’azione sociale.
I lavori presentati hanno indagato le forme della violenza di genere che 
19

---

si manifesta e si esplica nella famiglia inscrivendo il tema relazionale nel­
l’ambito di una più generale condizione socioculturale, ampliando il tema 
della violenza di coppia ai suoi effetti sui figli e introducendo la violenza 
perpetrata in famiglia nei confronti dei transgender, in nome dei codici so­
ciali della femminilità e mascolinità. Tutti i lavori, in particolare quelli at­
tenti alla dimensione legislativa e all’assetto dei servizi, nonché ai loro in­
terventi, cercano inoltre di individuare le aree critiche dell’organizzazione 
emotivo-relazionale e i punti di forza fondanti per ipotesi e progetti di tra­
sformazione sociale.
L’approccio proposto vuol andare al di là dei canoni di genere e, in­
fatti, cerca di individuare un ruolo d’aiuto per professionisti maschi im­
pegnati contro la violenza sulle donne, propone interventi rivolti ai bam­
bini quali vittime passive e agli stessi “uomini violenti” promuovendo mi­
sure sociali e individuali di contrasto alla violenza di genere. Welldon 
(1988), con Madre madonna prostituta aveva, con grande coraggio, dato 
voce al tema dell’incesto tra madre e figlio; qui introduciamo una rivisita­
zione del rapporto istituzionale e clinico con il maschio violento. L’in­
tenzione è quella di contribuire attivamente alla costruzione di percorsi di 
intervento precoce a difesa delle donne e, allo stesso tempo, di uscire dal­
l’ottica della demonizzazione del persecutore, cercando di comprendere 
gli effetti perversi dell’asimmetria tra uomo e donna individuando strate­
gie e strumenti d’empowerment, nonché occasioni precoci di prevenzione 
e supporto per tutti.
Riflessioni conclusive
La consapevolezza che la violenza sulle donne si genera e struttura al­
l’interno di una cornice relazionale fondata, nel privato e nel sociale, sulla 
diseguaglianza e l’asimmetria di potere tra maschi e femmine costituisce lo 
sfondo dell’intero lavoro.
Il riconoscimento del principio di parità dei diritti a livello sociale- 
legislativo non trova che scarso riscontro nelle pratiche domestiche, man­
candone il pieno riconoscimento a livello personale e privato. Pertanto 
quando le donne non si adeguano, “osano ribellarsi” alle regole sociali 
istitutive della loro subordinazione, gli uomini rivendicano attraverso la 
violenza la loro presupposta supremazia. L’asimmetria di potere viene evo­
cata, e invocata, nelle relazioni sociali e nella gestione del micro-potere 
domestico. Stalking e omicidi domestici sono sempre di più segnali di ma­
lessere profondo delle relazioni sociali tra uomo e donna.
20

---

Per questo motivo soltanto una riflessione critica sul lavoro di cura, at­
tribuito alle donne come prestazione sociale dovuta, e sulle dimensioni in 
cui s’articola il possesso dell’altro nelle relazioni, permette di comprendere 
le dimensioni sottostanti alla violenza di genere in famiglia. L’intento del 
volume è anche sviluppare la conoscenza sulle credenze sociali che muo­
vono operatori e servizi quando, con il loro operato, contribuiscono a man­
tenere l’omertà sul fenomeno; si vuole, pertanto, mostrare come si “co­
struisce il silenzio” sulla violenza domestica, esplicitando l’intreccio di fatti 
personali e organizzativi nella strutturazione della risposta istituzionale; lo 
scopo è di dare conto delle modalità di risposta elaborate nei servizi, evi­
denziando come una dimensione critica riflessiva determina l’avvio di pras­
si di cambiamento. L’intento è anche quello di dare voce a interventi fina­
lizzati al superamento della violenza sulle donne che, nella loro pratica, 
prendono anche in trattamento gli uomini, propongono interventi di media­
zione relazionale, sanno aspettare i tempi “intemi” del riconoscimento e 
della denuncia, articolando protezione, supporto e ridefinizione dei processi 
decisionali nella vita famigliare. Ultimo, ma non meno importante, il volu­
me mostra come le pratiche riflessive, la creazione di “occasioni di parola” 
e la capacità di negoziazione dei processi decisionali nella coppia costitui­
scano uno strumento per il superamento dei frame che consentono il per­
petuarsi della violenza di genere.
2/

---

---

1. La violenza coniugale: da diritto a reato
di Lucia Valenti
Il mito della cintura di castità appartiene a un immaginario collettivo 
che vede il corpo della donna come una proprietà esclusiva del marito. Da 
questo concetto discende in gran parte l’impunità della violenza interna alla 
coppia. Sia nel medioevo che in età moderna domina una cultura giuridica 
dello ius in corpus, vale a dire un diritto di reciproca proprietà dei corpi che 
entrambi i coniugi acquisiscono in teoria con le nozze. In realtà il vero 
esercizio di questo diritto è del maschio sulla femmina, e si tratta per giunta 
di un diritto di esclusività, in quanto in quel corpo risiede l’onore suo e del­
l’intera famiglia. Da qui consegue uno dei principi più duro a morire, forte 
ancora negli anni Cinquanta del Novecento in Italia: l’obbligo di prestazio­
ne sessuale. E così che si arriva alla negazione dello stupro domestico. 
Questo è per un tempo lunghissimo un reato inesistente, dal momento che il 
corpo della donna appartiene all’uomo. Vi è una sola circostanza in cui è 
ammessa la ribellione da parte della donna: il caso di richiesta da parte ma­
schile di prestazioni sessuali “contronatura”, in pratica tutte quelle non fi­
nalizzate alla procreazione.
In epoca classica è legale l’uccisione degli adulteri, per la quale vie­
ne addirittura riconosciuto all’offeso una sorta di potere pubblico 
“delegato”1. L’adulterio è in sostanza un reato femminile. Per esso è 
prevista, se non la morte, la reclusione a discrezione del marito. Con 
l’avanzare dei secoli l’assassinio dell’adultera, magari con l’amante, è 
una soluzione considerata sempre di più, se non esattamente illegale al­
meno extra-legale, mentre continua a godere di un forte consenso so­
ciale, sempre in quanto necessaria alla salvaguardia dell’onore. Bisogna 
attendere le trasformazioni degli anni Sessanta del secolo scorso nei 
1 Cavina (2011. p. 68); cfr. lo stesso Cavina (2010, pp. 19-37).
23

---

Paesi occidentali, perché vengano travolti finalmente alcuni istituti ar­
caici come quello del “delitto d’onore”.
In sostanza, prima dei profondi mutamenti nel costume avvenuti circa 
mezzo secolo fa, la violenza, sotto forma di percosse, insulti, ricatti, ma an­
che quella sessuale, viene considerata alla stregua di abituali conflitti inter­
ni alla famiglia. Violenza di genere, intrafamiliare o, come oggi si preferi­
sce definire, “nelle relazioni d’intimità” che si declina in più forme: fisica, 
sessuale, psicologica o anche economica. Ma sembra corretto considerare, 
come afferma Laura Terragni, che la distinzione tra violenze fisiche e vio­
lenze sessuali è relativa, in quanto, al di là della differenziazione in sede 
giuridica tra questi due reati, essi hanno una matrice comune: “sono violen­
ze che hanno una specifica connotazione sessuata” (Terragni, 2000, p. 47).
Oggi la violenza di genere, di cui pure c’è maggiore consapevolezza, 
oggetto ormai di una normativa più moderna, non sembra attenuarsi e sem­
bra trovare nuove motivazioni nel conflitto tra la migliorata posizione so­
ciale della donna e il degrado della sua immagine, che si vuole ancora fun­
zionale al piacere maschile. Si può affermare sia nata in tempi attuali una 
nuova cultura che respinge la violenza intrafamiliare, eppure, da quando è 
diventata un reato, gli episodi di violenza non sembrano meno numerosi. 
Essa risponde però probabilmente a logiche diverse, non più tanto lo ius 
corrigendi del pater familias, quanto una reazione maschile al cambia­
mento intervenuto nel ruolo delle donne nella famiglia e nella società.
Le ricerche storiografiche sul tema della violenza di genere e in parti­
colare di quella coniugale sono davvero poche e ciò è particolarmente vero 
se ci riferiamo all’età contemporanea, e ancor più all’Italia a partire dal se­
condo dopoguerra, mentre ci sono studi più articolati per il medioevo e l’età 
moderna2. Dal punto di vista storiografico c’è in questo campo una diffi­
coltà di individuazione delle fonti. Le fonti più utilizzate negli studi moder­
nisti sono quelle della letteratura “precettistica” sulla famiglia e sui doveri 
del matrimonio, della trattatistica giuridica e di quella religiosa. In pratica il 
terreno è stato coltivato più che altro dagli storici del diritto. Di recente si è 
cercato di colmare questa lacuna, ma molto più avanzati restano gli studi a 
carattere sociologico3.
2 Oltre al lesto citato di Gavina e a quello a cura di Corbin (1989), che però non si riferisce 
alla violenza nelle famiglie, la maggior parte della bibliografia disponibile si riferisce al­
l’attualità. Tra gli altri segnaliamo: Aa. Vv. (1992; ediz. orig. 1989), Danna (2007), Ponzio 
(2004), Selvaggio (2007), Spinelli (2007), Terragni (1997).
3 Cfr. il numero monografico della rivista della Società italiana delle Storiche Genesis, IX, 
2010, n. 2 Violenza.
In ogni caso la storia della violenza di genere è storia “di lungo perio- 
24

---

do”. Alcune caratteristiche non sembrano modificarsi nel tempo. Alain Cor­
bin (1989, p. VII) per esempio ha sottolineato il rapporto tra violenza ses­
suale e rapporto d’autorità: “il corpo violentato è spesso già al servizio del­
l’aggressore”, come nel caso di domestiche, apprendiste ecc. Lo stupro è 
dunque una semplice “estensione dell’autorità”. Non a caso può essere a 
volte espressione di potere e di conquista bellica, come per gli stupri di 
guerra. Mentre violenze fisiche, maltrattamenti di vario genere, sevizie del 
marito sulla moglie sono state a lungo intese nella mentalità collettiva, e in 
parte lo sono ancora oggi, come naturali nell’ambito della concezione pro­
prietaria del matrimonio, o più in generale della relazione sessuale come 
relazione di potere. Secondo questa mentalità diffusa e che resiste nel tem­
po se un uomo percuote la moglie non significa non le voglia bene, anzi si 
direbbe che un po’ di sadismo sia considerato insito nei rapporti d’amore.
Non sono mancate nei secoli voci improntate a una sorta di paternali­
smo che vuole attenuare la durezza del controllo: un’ampia trattatistica sia 
religiosa che giuridica consiglia di svolgere con amore e moderazione 
l’esercizio della patria podestà. La concezione classica che vedeva il con­
trollo assoluto di schiavi, figli e moglie da parte del capofamiglia non viene 
meno con il cristianesimo, ma è certamente mitigata. Nella letteratura di 
Antico Regime si raccomanda che lo ius corrigendi del marito non debba 
essere tirannico, bensì benevolo, mentre il comportamento della moglie de­
ve essere guidato da dolcezza e sopportazione.
Non mancano tentativi di resistenza di donne che cercano di rivolger­
si anche all’autorità giudiziaria per difendersi, e soprattutto è presente una 
riprovazione popolare nei confronti dei comportamenti del marito vio­
lento, come testimonia la fiaba di Barbablù. Ma il pater fami lias resta in 
età moderna una sorta di pubblico ufficiale, cui può essere delegata la pu­
nizione e la custodia di una donna “ribelle”. Addirittura egli non solo può 
ma “deve” esercitare un potere correzionale (Gavina, 2011, p. 115). Così 
la colpa dei turbamenti familiari è prevalentemente attribuita alla donna 
che, per il solo fatto di essere di natura “pettegola”, fa danni con la lingua 
più del marito con il bastone. Il potere giudiziario interviene ben di rado a 
fermare le violenze dei mariti, anche a fronte di denunce da parte delle 
mogli. Spesso le donne, dopo averle presentate, ritirano le denunce, anche 
per le pressioni dei parenti.
Con la sistemazione dei principi della Rivoluzione francese nel codice 
napoleonico non si può ancora dire che ci siano grandi novità. Del resto la 
condizione della donna nel suo complesso non si trasforma ancora radical­
mente nel XIX secolo. Nel codice penale napoleonico la violenza domesti­
ca viene considerata alla stregua di qualsiasi altra forma di violenza, mentre 
25

---

nel civile diventa solo un argomento per un possibile divorzio, così come 
già accadeva in Antico Regime. La cosa d’altra parte non sorprende, nel 
codice napoleonico la descrizione dei ruoli familiari viene sintetizzata in 
questi termini: “Art. 212. I coniugi hanno il dovere di reciproca fedeltà, 
soccorso, assistenza. Art. 213. Il marito è in dovere di proteggere la moglie, 
la moglie di obbedire al marito”. Infatti, la lamentela o la denuncia di parte 
femminile, cui viene tradizionalmente riservata più attenzione, è quella 
della mancata protezione o meglio del mancato mantenimento, che spetta 
all’uomo. Solo alla fine dell’ottocento e di più nel Novecento si afferma 
una tendenza giuridica che isola il reato di maltrattamenti domestici, una 
sorta di anticipazione degli attuali reati di mobbing e stalking.
Si sono protratte nel tempo, già a partire dall’età moderna, le discus­
sioni dotte su cosa possa realmente qualificarsi come violenza, se solo il 
vero e proprio crimine di sangue o anche le privazioni del cibo, di cure 
mediche oppure la reiterazione di ingiurie e umiliazioni, o ancora danni 
alla salute morale più che fisica. Resta fondamentale l’intreccio con le 
condizioni sociali: la pubblicistica di età moderna raccomanda di sposare 
donne di ceto inferiore, affinché la superiorità di classe della moglie non 
indebolisca l’autorità del marito. La moglie ideale forse ancora oggi è 
quella più giovane e più povera, in quanto la condizione sociale o l’età 
rinsalda la sua subordinazione e permette di evitare lo sconcio della 
“bisbetica” non domata, che non sa stare al suo posto. Viene abitualmente 
riconosciuta nella trattatistica di età moderna una maggiore sensibilità 
nella donna di ceto superiore anche a ingiurie e lievi percosse, “la moglie 
popolana, al contrario, può essere battuta e ingiuriata più gravemente e 
più liberamente” (Cavina, 2011, p. 120).
Nell’ambito delle istituzioni di pubblica beneficenza che sorgevano in 
età moderna, venivano fondati i cosiddetti “conservatori” femminili dedi­
cati nello stesso tempo sia a donne vittime di violenze coniugali (le “mal­
maritate”) sia a donne da reeludere e punire per comportamenti denunciati 
dai mariti. La rete dei conservatori femminili ha offerto infatti una risposta 
non tanto, come scritto negli atti costitutivi, alle donne povere o alle “pro­
stitute redente”, quanto alle donne sole, soprattutto nell’ambito dei ceti in­
termedi, o perché non destinate dalle famiglie per motivi finanziari né al 
matrimonio né alla monacazione, o perché appunto separate.
Con la fine dell’Antico Regime e ancor più con le trasformazioni della 
famiglia nel Novecento, si afferma una nuova concezione liberale che rico­
nosce i maltrattamenti in famiglia come reato. La messa in discussione dei 
ruoli tradizionali e le affermazioni del femminismo hanno fatto il resto, ma 
26

---

solo verso gli anni Sessanta, almeno in Italia, la concezione dei diritti delle 
donne viene realmente modificata.
In Italia i processi di mutamento sociale delle famiglie e della posizione 
della donna nella società si sono sviluppati e sono continuati, nonostante 
tutto, anche durante il fascismo. Ma l’emigrazione transoceanica ha già 
prima infetto fortissimi colpi all’assetto tradizionale della famiglia. Le 
campagne di ruralizzazione e per l’aumento demografico del regime fasci­
sta hanno avuto poi scarso successo: processi di urbanizzazione e decre­
mento demografico sono continuati a dispetto della propaganda. Anche dal 
punto di vista giuridico ci sono state timide innovazioni: il Codice Rocco 
ha inserito il reato di maltrattamenti in famiglia insieme all’abuso di mezzi 
di correzione e al reato di violazione degli obblighi di assistenza. Le due 
grandi guerre mondiali hanno reso particolarmente fragile e instabile la fa­
miglia, sia a causa del numero immenso di morti, sia per l’impegno produt­
tivo e in qualche caso persino militare delle donne. Nel secondo dopoguerra 
l’azione combinata di una ripresa economica che sfocia poi in un graduale 
benessere e l’influenza della Chiesa cattolica, insieme anche a un diffuso 
sentimento di desiderio di pace e di normalità, aiutano invece la solidità 
dell’istituto familiare, che però tende alle caratteristiche proprie della fami­
glia cosiddetta “nucleare”.
Dopo il “boom” economico, negli anni Sessanta e Settanta, le tenden­
ze all’emancipazione dei soggetti cosiddetti “deboli”, giovani e donne, 
collabora invece a un indebolimento della famiglia, che si manifesta nel 
ribaltamento dei valori riguardanti i rapporti tra le generazioni e tra i ses­
si. La scolarizzazione di massa coinvolge anche le donne e, tra le altre co­
se, offre loro nuovi sbocchi con l’aumento dei posti di lavoro per le inse­
gnanti, mentre si sviluppano settori dell’economia molto femminilizzati, 
come il terziario e l’assistenza. Dal punto di vista del lavoro, la donna, 
considerata fino a quel momento quasi “inabile”, perché soggetta ai limiti 
del ciclo riproduttivo, ottiene, sia pure lentamente, degli spazi e un ri­
spetto prima impensabili. Tappe essenziali di questo percorso sono la leg­
ge del 1956 sulla parità salariale e la sentenza della Corte Costituzionale 
del 1963, che liberalizza per le donne l’accesso a tutte le carriere inclusa 
la magistratura.
Nello stesso periodo la politica assistenziale dei governi democristiani 
offre scarsissimi servizi pubblici e fa della famiglia e della donna il perno 
del sistema di welfare, obbligando in sostanza le donne a caricarsi di tutte le 
esigenze dei soggetti bisognosi di aiuto (bambini, anziani ecc.) all’interno 
del vincolo familiare. Ciò provoca come risposta da parte delle donne e 
delle coppie una riduzione drastica del numero di figli, così che il “nucleo” 
27

---

familiare è diventato sempre più ristretto. Si verifica così, anche se in una 
modalità molto particolare, un allontanamento dal modello di struttura pa­
triarcale della famiglia.
La modernizzazione della società e della famiglia italiana non trova 
una corrispondenza tempestiva da parte dell’attività legislativa e della 
politica italiana. Questo diverso registro temporale è reso evidente dai ri­
sultati elettorali del referendum sulla tardiva legge del divorzio e di quello 
sulla depenalizzazione dell’aborto, che evidenziano le grandi trasforma­
zioni ormai compiute nella mentalità collettiva anche in ambiente cattoli­
co. Nel 1975 un altro fondamentale provvedimento adegua alla mutata 
realtà il codice civile: la riforma del diritto di famiglia. Solo allora viene 
abolita l’autorità maritale e quindi la liceità di “mezzi di correzione e di­
sciplina” nei confronti della moglie. In questi anni cresce da parte delle 
donne italiane, al di là dell’“autocoscienza” dei ristretti circoli femministi, 
la consapevolezza e la percezione di sé e delle proprie più intime proble­
matiche. Risalgono a questo periodo anche le prime ideazioni dei futuri 
centri antiviolenza.
Un percorso complesso ma significativo soprattutto se consideriamo il 
punto di partenza. Nel dopoguerra italiano il delitto d’onore si rivelava 
spesso una scappatoia per ottenere abusivamente il risultato di impadronirsi 
della dote della moglie e di interrompere con il sangue un matrimonio. Si 
prevedevano grandi sconti di pena per il marito che uccideva la moglie per 
infedeltà. Nel film di Pietro Germi del 1961 Divorzio all’italiana, ambien­
tato in Sicilia, il protagonista, interpretato da Marcello Mastroianni, si sba­
razzava della moglie ed evitava pene più severe, fingendo un delitto d’ono­
re. Il film e il suo successo testimoniarono come la società italiana fosse 
ampiamente pronta per una reale innovazione della giurisprudenza in que­
sto campo. Anche in questo caso la legislazione si modificava più lenta­
mente della mentalità e della realtà civile e sociale. Il Mezzogiorno, come 
anche il voto al referendum sul divorzio ha dimostrato, conosceva già un 
profondo rinnovamento.
Come si è accennato prima, il diritto di proprietà del coniuge sul corpo 
della donna porta con sé l’obbligo della prestazione sessuale e nega lo stu­
pro nell’ambito della coppia legale. Solo alcune sentenze della Corte di 
Cassazione dopo il 1978 hanno cancellato il diritto all’amplesso nel matri­
monio. L’inesistenza del reato di stupro nel matrimonio implica l’ammis- 
sione del “ratto” che con il successivo matrimonio, il cosiddetto “matrimo­
nio riparatore”, cancella la violenza carnale. Secondo la concezione tradi­
zionale, infatti, la donna, benché non conti nulla, sorregge su di sé l’onore 
dell’intera famiglia e “in fatto di onore femminile le trattative, l’accomo­
28

---

damento, il risarcimento spesso prevalgono sull’istruttoria giudiziaria” 
(Corbin, 1989, p. Vili).
Ma negli anni Sessanta in Sicilia si moltiplicano i fatti di cronaca in 
contraddizione con i costumi tradizionali. Il primo ad andare in crisi è pro­
prio l’istituto del matrimonio riparatore, che prevede l’estinzione del reato 
di violenza carnale nel caso che lo stupratore di una minorenne accondi­
scenda a sposarla, salvando l’onore della famiglia. Nel dicembre del 1965 
la diciassettenne Franca Viola, di Alcamo, si oppone per la prima volta alla 
consuetudine del matrimonio riparatore e rifiuta di sposare chi l’ha rapita e 
violentata. Su tutta la stampa nazionale e locale nasce un ampio dibattito: si 
tratta di un caso di cronaca nera che, con lo scalpore suscitato, ha accelerato 
i processi di riforma legislativa. In questo fatto di cronaca l’evento che fa 
notizia è la trasgressione delle consuetudini siciliane della “fuitina”, ovvero 
il ratto di una donna, la perdita della verginità da parte sua e quindi anche 
dell’onore della famiglia e il conseguente matrimonio riparatore. Una tra­
sgressione di cui Franca Viola è protagonista, sorretta in questo caso dal 
padre, che l’aiuta a difendersi dalla prevaricazione di un giovane in odore 
di mafia. Quindi un duplice elemento innovativo: le esigenze della donna 
prevalenti rispetto all’“onore” e la ribellione alla violenza e all’intimida­
zione di tipo mafioso. Eppure, nonostante le sentenze della Corte Costitu­
zionale e i disegni di legge, e in ogni caso il decadere dalla pratica del de­
litto d’onore, si deve attendere addirittura il 1981, dopo i referendum e do­
po la riforma del diritto di famiglia, per avere la vera e propria abrogazione 
sia del delitto d’onore che del matrimonio riparatore.
Cambia pure in questi anni la percezione della gravità del reato di 
stupro. Nel 1973 l’attrice Franca Rame è vittima di uno stupro di gruppo, 
per motivi politici, e racconta più tardi l’orrore di quell’esperienza in uno 
spettacolo. Si tratta di un modo di reagire del tutto nuovo. Negli anni 
Settanta in Italia persiste un metodo d’intimidazione delle vittime di vio­
lenza, che porta alla passività e alla rinuncia a denunciare, in quanto la 
vittima si trasforma quasi sempre in imputata. Un metodo prevalente 
anch’esso nel lungo periodo, infatti, come osserva Corbin: “il sospetto 
che pesa sulla vittima spinge a discolpare l’aggressore. La contemplazio­
ne del corpo violentato suggerisce il compiacimento sessuale, evoca la li­
berazione della sessualità minacciosa della donna [...]. Non aveva forse 
già perso la verginità? Non ha, con le sue reazioni vivaci, dato prova di 
essere esperta in materia d’amore? L’esame delle tracce dell’attentato va 
in cerca del segno di corruzione, e la riprovazione si volge contro la vit­
tima ingannevole” (Corbin, 1989, p. Vili).
Nel 1975 un altro fatto di cronaca sveglia le coscienze sul problema 
29

---

della violenza sessuale: il cosiddetto massacro del Circeo. Tre giovinastri 
dei Parioli uccidono la diciannovenne Rosaria Lopez e tentano di fare lo 
stesso con l'amica Donatella Colasanti che poi li denuncia. Per due giorni 
le due ragazze sono violentate e seviziate. Nei tre si manifesta anche un 
odio misogino e di classe. Donatella Colasanti, sopravvissuta per miracolo, 
chiusa nel portabagagli di un’auto, approfitta di un momento di assenza de­
gli aguzzini, riesce a richiamare l’attenzione e viene soccorsa dai carabinie­
ri che arrestano subito i colpevoli. Il caso fa molta impressione e Donatella 
Colasanti, costituitasi parte civile, viene difesa dall’avvocatessa Tina Lago- 
steni Bassi, che si batte poi in maniera coerente contro un certo modo di 
svolgere i processi per stupro.
Durante un Convegno femminista a Roma nasce l’idea di documenta­
re un processo per stupro per dimostrare che quando esso ha luogo la 
donna viene sottoposta a un’indegna vessazione. Così nel 1979 viene 
mandato in onda dalla Rai per la prima volta un processo per stupro, regi­
strato nel Tribunale di Latina, in una prima occasione in aprile e, in se­
guito alle numerose richieste di replica, nello stesso anno in ottobre. Il 
documentario dal titolo “Processo per stupro”, ha una vastissima eco nel­
l’opinione pubblica ed è seguito da nove milioni di telespettatori. La vit­
tima del processo filmato è una giovane di 18 anni di Latina, Fiorella, che 
denuncia per violenza carnale di gruppo quattro uomini, fra cui un cono­
scente. Fiorella, lavoratrice in nero, dichiara di essere stata invitata dal 
conoscente in una villa per discutere una proposta di lavoro stabile. Il 
processo viene reso difficile dal fatto che la vittima conosce l’imputato 
principale e non presenta segni di percosse o maltrattamenti. Lagostena 
Bassi è difensore di parte civile e nella stessa arringa denuncia questo 
modo di condurre i processi. Molto più tardi, in un’intervista del 2007, 
Lagostena Bassi sottolinea come la trasmissione televisiva del processo è 
stata scioccante perché ha reso visibile come gli avvocati difensori posso­
no essere altrettanto violenti degli stupratori nei confronti delle donne, in­
quisendo sui dettagli della violenza e sulla vita privata della parte lesa, 
trasformata così in imputata. L’atteggiamento mentale che emerge in aula 
è che una donna “di buoni costumi” non può essere violentata e che, se 
c’è stata una violenza, questa deve essere stata evidentemente provocata 
da un atteggiamento sconveniente da parte della donna, infine che, se non 
c’è una dimostrazione di avvenuta violenza fisica o di ribellione, la vitti­
ma deve essere stata consenziente. Afferma Tina Lagostena:
Se la donna viene trasformata in un’imputata, si ottiene che non si facciano denun­
ce per violenza carnale. Secondo me è umiliare una donna venire qui a dire che non 
è una puttana [...] una donna ha diritto di essere quello che vuole, senza bisogno di 
30

---

difensore, e io non sono difensore della donna, io sono l’accusatore di un certo 
modo di fare i processi per violenza (www.donnediconoiosono.it).
Nonostante la maturità acquisita dall’opinione pubblica nel merito, 
soltanto nel 1996, la legge Norme contro la violenza sessuale introduce 
come nuova figura di reato contro la persona, quello di “violenza sessuale”. 
Il punto centrale della nuova disciplina è rappresentato proprio dal muta­
mento dell’oggettività giuridica dei delitti in materia di libertà sessuale che, 
rispetto al codice Rocco, assumono la dignità di reati contro la “persona” e 
non più di reati contro la moralità pubblica e il buon costume o contro la 
morale familiare. Non si tratta di una pura e semplice modifica verbale, si è 
in presenza di una nuova concezione ricca di risvolti sul piano giuridico, 
poiché si sancisce che la libera volontà dell’individuo, colpita quando si 
subisce una violenza, è l’elemento più importante, mentre risulta seconda­
rio il principio violato della pubblica moralità e del pubblico interesse.
Un aspetto altrettanto innovativo della legge riguarda la scelta di elimi­
nare la distinzione tra congiunzione carnale e atti di libidine. Il delitto è 
dato da atti sessuali, non ulteriormente determinati, compiuti con violenza o 
minaccia oppure mediante abuso di autorità. Questa formulazione ottiene lo 
scopo di evitare che la persona offesa continui a essere sottoposta a doman­
de, che si risolvono in una penosa umiliazione per la vittima e che in pas­
sato sono risultate necessarie al giudice al fine di stabilire, in base al rac­
conto, il tipo di violenza subita.
Oggi la legge sullo stalking, come già quella sul mobbing, apre final­
mente a una concezione più aderente alla realtà dell’oppressione subita dai 
soggetti più deboli. Lo stalking, tradotto come reato di “atti persecutori”, è 
entrato a far parte del nostro ordinamento nel 2009. Si fa riferimento a con­
dotte persecutorie e di interferenza nella vita privata di una persona. I com­
portamenti di minacce e di molestie devono poi determinare nella persona 
offesa un “perdurante e grave stato di ansia o di paura”, ovvero un fondato 
timore per la propria incolumità o per quella di persone a lei vicine, oppure 
costringerla ad alterare le proprie abitudini di vita. La condotta tipica è co­
stituita dalla reiterazione di minacce o di molestie e la loro ripetizione fino 
a poter affermare che si tratti di reato abituale.
Questa legislazione innovativa purtroppo però non ha comportato una 
concreta diminuzione del numero e della gravità degli atti di violenza4.
4 www.istat.it/ii/archivio/8961. I dati sono parzialmente confermali dall’inchiesta, pur diver­
samente impostata, di Eurobarometer. Domestic violence against women report ec.europa. 
eu/public_opinion/archives/ebs/ebs_344_en.pdf.
Dall’inchiesta Istat emerge che nel 2006 la maggioranza delle vittime 
31

---

aveva subito più episodi di violenza e che un terzo delle vittime atti di vio­
lenza sia fisica che sessuale. Tra tutte le violenze fisiche rilevate, è più fre­
quente essere spinta, strattonata, afferrata, avere subito lo strattonamento di 
un braccio o i capelli tirati (56,7%), avere subito minacce di colpi (52,0%), 
essere schiaffeggiata, presa a calci, pugni o morsi (36,1%). Più raro l’uso o 
la minaccia di usare pistola o coltelli o il tentativo di strangolamento o sof­
focamento o ustione. Tra tutte le forme di violenze sessuali, le più diffuse 
sono le molestie fisiche, ovvero l’essere stata toccata sessualmente contro 
la propria volontà (79,5%), l’aver avuto rapporti sessuali non desiderati vis­
suti come violenza (19,0%), il tentato stupro (14,0%), lo stupro (9,6%) e i 
rapporti sessuali degradanti e umilianti (6,1%). Colpisce come in maggio­
ranza la violenza fisica, pur percepita come grave, viene considerata qual­
cosa di sbagliato ma non un reato. Solo il 18,2% delle donne lo considera 
un reato. Solo il 12,4% denuncia la violenza e addirittura un terzo delle 
donne non ne parla con nessuno.
Mentre vengono lentamente a maturazione, dopo il loro primo im­
pianto negli anni Settanta, provvedimenti legislativi che adeguano il diritto 
a una nuova consapevolezza della condizione e dei diritti delle donne, 
nella percezione diffusa lo stupro resta, allora come oggi, qualcosa che av­
viene in luoghi pubblici, per strada, un delitto commesso da parte di estra­
nei. Sappiamo invece che normalmente violenze sessuali da parte di sco­
nosciuti in luoghi pubblici sono casi assolutamente episodici. Lo stupro è 
per lo più consumato in famiglia o nel vicinato, in segreto. Eppure altra è 
la percezione abituale della violenza sessuale. Dall’inchiesta dell’Istat 
emerge soprattutto la prevalenza del comportamento criminale da parte dei 
partner, che appaiono responsabili della quota più elevata di tutte le forme 
di violenza fisica rilevate. Ciò è tanto più grave perché quando è il partner 
a commettere violenza le conseguenze psicologiche sono ovviamente ac­
centuate. Questa circostanza aumenta la tendenza a evitare le denunce, che 
infatti interessano solo una minima percentuale di casi. Rispetto alla vio­
lenza sessuale in senso stretto, il rischio di subire uno stupro piuttosto che 
un tentativo di stupro è tanto più elevato quanto più è stretta la relazione 
tra autore e vittima. I partner sono responsabili in misura maggiore anche 
di rapporti sessuali non desiderati, ma subiti per paura delle conseguenze. 
Secondo l’indagine il 69,7% degli stupri è opera del partner, il 17,4% di 
un conoscente e solo il 6,2% è opera di estranei. Gli sconosciuti commet­
tono soprattutto molestie fisiche sessuali, seguiti da conoscenti, colleghi e 
amici. Il 21% delle vittime ha subito la violenza sia in famiglia sia fuori, il 
22,6% solo dal partner.
Dal lavoro dell’Istat emergono anche spunti interpretativi rispetto al
32

---

fatto che nel presente non si assiste a una diminuzione della violenza sulle 
donne. Appare anzi significativo che le percentuali più elevate riguardano 
un profilo femminile più libero rispetto al potere maschile: donne del Nord 
e del Centro, delle grandi aree metropolitane, prevalentemente giovani, 
studentesse, nubili. La crisi della vecchia società tradizionale patriarcale 
non ha comportato la fine dei comportamenti misogini, né la scomparsa di 
stereotipi come quello secondo il quale in caso di violenze è la donna che 
ha “provocato”5.
5 Per una analisi degli atteggiamenti dei giovani cfr. Selvaggio (2011 ).
In conclusione la caratteristica peculiare della storia della violenza 
"nelle relazioni d’intimità” è il lungo tempo in cui non è stata considerata 
un reato ed è stata anzi perfettamente legale. Soltanto in tempi molto vicini 
a noi avviene una soluzione di continuità con la nascita di una nuova cultu­
ra che condanna la violenza coniugale. Ma, nemmeno questa novità ha 
comportato una riduzione del numero degli episodi di violenza né della loro 
gravità. Oggi anche nei tribunali e in molti Paesi si usa il termine “fem- 
minicidio”, che nella sua più ampia accezione indica qualunque attentato, 
sorretto da consenso sociale, contro l’integrità fisica e morale della donna. 
Gli assassinii di donne uccise in un contesto di violenza domestica non 
sembrano diminuire di numero e di efferatezza. La violenza di genere sem­
bra addirittura cresciuta, anche in Italia, e ciò nonostante la percezione me- 
diatica sia molto viva (un esempio nel campo dei media è la trasmissione 
televisiva “Amori criminali”) e si siano introdotti nella legislazione italiana 
reati finora presenti solo nei Paesi di cultura anglosassone, come quello di 
stalking. Un problema storiografico cui la ricerca dovrebbe cercare di ri­
spondere è se le origini, il contesto sociale, le motivazioni della violenza 
siano ancora quelle arcaiche oppure, come sembra più probabile, nuove e 
diverse. E significativo per esempio che molti delitti avvengono in relazio­
ne al fatto che una donna decida di interrompere una relazione sentimenta­
le. Va insomma approfondita la contraddizione tra una modernizzazione in­
negabile della mentalità collettiva, oltre che della legislazione, e il perdura­
re, se non l’acuirsi, della violenza di genere, come gesto punitivo della li­
bertà sessuale della donna.
33

---

---

2. Medici e parroci
di fronte alla violenza domestica
di Immacolata Di Napoli, Massimo Aria, Caterina Arcidiacono 
e Filomena Tuccillo
1. Introduzione
Il titolo che abbiamo voluto dare al volume è Sono caduta dalle scale, 
riprendendo una frase che troppo spesso serve a nascondere allo sguardo di 
familiari, amici e operatori del benessere e a coprire, riducendoli a banale 
incidente, gli effetti della violenza domestica. Interrogandoci su come fosse 
possibile che tale fenomeno rimanesse invisibile, il nostro intento è stato 
indagare la violenza familiare così come viene descritta, rappresentata e 
spesso non percepita nelle pratiche sociali da parte di coloro che abbiamo 
individuato come i principali stakeholder del fenomeno: parroci e medici di 
famiglia. La letteratura non ci ha offerto ampio materiale di riflessione o di 
confronto con l’esperienza di altri Paesi. Per quanto riguarda i parroci, il 
tema risulta del tutto innovativo.
Nella prospettiva ecologica che ci caratterizza, la nostra intenzione era 
porre l’attenzione su come le agenzie sociali mediano il fenomeno. Un pre­
cedente lavoro (Arcidiacono e Palomba, 2000) applicava il modello di 
Bronfenbrenner all’esame del fenomeno dell’abuso sessuale sui bambini 
evidenziando come l’incidenza dei danni dell’abuso, il percorso di tratta­
mento e il benessere dei bambini abusati siano direttamente influenzati 
dalle norme giuridiche e sociali, dall’esistenza e organizzazione dei servizi 
di base, dall’azione dell’autorità giudiziaria e dei professionisti che lavora­
no in servizi e strutture dedicati e di base. Nella stessa prospettiva con cui il 
capitolo precedente della storica Lucia Valenzi descrive l’assetto legislati-
II capitolo è frutto di un percorso comune degli autori che pertanto si riconoscono in ogni 
sua parte. La ricerca è stata svolta in collaborazione con la dottoressa Patrizia laccarino e il 
dottor Geppi Boschi del coordinamento napoletano dei medici di medicina generale (MG). 
35

---

vo-culturale degli ultimi cinquant’anni in Italia, il presente lavoro indaga 
come medici e parroci nell’attività professionale e pastorale di cura affron­
tino il tema della violenza domestica.
Perché parroci e medici di base? Il rilievo attribuito a queste figure è 
dato dal ruolo che esse rivestono nella società italiana. I Medici di medicina 
generale1 (MMG) sono medici di fiducia del singolo individuo, e sono re­
sponsabili dell’erogazione di cure integrate e continuative a ogni persona 
indipendentemente dal sesso, dall’età e dal tipo di patologia. Essi curano gli 
individui nel contesto della loro famiglia, della loro comunità e cultura, ri­
spettando sempre l’autonomia dei propri pazienti. Sono consapevoli di ave­
re anche una responsabilità professionale nei confronti della comunità nella 
quale lavorano. Quando negoziano piani di gestione con i pazienti integra­
no i fattori fisici, psicologici, sociali, culturali ed esistenziali, servendosi 
della conoscenza e della fiducia maturata nel corso di contatti ripetuti. I 
medici di medicina generale/di famiglia esercitano il loro ruolo professio­
nale promuovendo la salute, prevenendo le malattie e fornendo terapie, cure 
o interventi palliativi. Questo lavoro di cura viene svolto sia direttamente 
sia attraverso il ricorso ad altri servizi e specialisti, in accordo con i bisogni 
di salute espressi e le risorse disponibili nella comunità in cui sono inseriti, 
e assistendo i pazienti nell’accesso a quei servizi e cure non fomite in modo 
diretto dai MMG. È loro compito assumersi la responsabilità di sviluppare e 
mantenere le loro abilità professionali, l’equilibrio e i valori personali come 
base per la cura efficace e sicura dei pazienti.
1 L’Accordo (art. 8 del decreto legislativo 502/1992 come modificato dai decreti legislati­
vi 517/1993 e 229/1999) all’art. 52 disciplina quali sono i compiti del medico di medicina 
generale.
‘ Codice di diritto canonico ai cann. 519-534.
Per la Chiesa Cattolica il parroco è il pastore d’anime della parrocchia 
affidatagli, per compiere al servizio della comunità le funzioni di insegnare, 
santificare e governare2. Il termine viene dal greco antico nàpoiKoq (pà- 
roikos), a sua volta derivante da rcapà oìkeo (parà oikéo), cioè “abitare nei 
pressi”, “abitare intorno”, a indicare la sua funzione di sacerdote di una ec­
clesia, cioè una comunità unita dalla vicinanza e dalla fede comune, e an­
che il luogo fisico di incontro, quanto più prossimo alle dimore dei fedeli.
In effetti, il medico di medicina generale (MMG) è il primo presidio di 
riferimento del cittadino per la difesa della salute e la cura del benessere, 
mentre il parroco è un sacerdote con compiti pastorali, che cura il benessere 
spirituale. Entrambi nell’esercizio delle loro funzioni hanno un bacino 
d’utenza geograficamente definito, e quindi possono essere considerati 
agenti sociali con un preciso riferimento territoriale.
36

---

2. Obiettivi e metodologia
La ricerca condotta ha avuto l’obiettivo di indagare l’opinione, 
l’atteggiamento e l’intervento di parroci e medici in relazione alla violenza 
intrafamiliare sulle donne. In particolare, si è voluto approfondire l’inci­
denza dell’esperienza professionale nella gestione e trattamento degli epi­
sodi di violenza.
Per la ricerca sono stati intervistati 109 medici e 107 parroci che opera­
no nella città di Napoli (cfr. tab. 1) e 159 medici e 165 parroci che operano 
nella provincia napoletana (cfr. tab. 2), per un totale di 268 medici e 272 
parroci.
Tabella I - Medici e parroci della città di Napoli
Ruolo Intervistato
Totale
Medico di MG
Parroco
Centro Storico
8,8%
11,1%
19,9%
Residenziale collinare e Lungomare
20,8%
19,9%
40,7%
Area fìegrea
6,0%
4,6%
10,6%
Aree periferiche e zona industriale
14,8%
13,9%
28,7%
Totale
50,5%
49,5%
100%
Tabella 2 - Medici e parroci della provincia di Napoli •
Ruolo Intervistato
Totale
Medico di MG
Parroco
Zona blegrea e Isole
6,2%
7,4%
13,6%
Zona Vesuviana
21,9%
22,2%
43,2%
Zona Nord
21,0%
21,3%
43,2%
Totale
49,1%
50,9%
100,0%
3. Analisi dei dati
Nell’analisi dei dati raccolti, inizialmente, si è cercato di rilevare le 
possibili differenze tra le due categorie professionali e successivamente si è 
cercato di comprendere, all’interno di ciascuna categoria professionale, 
eventuali differenze nelle esperienze di gestione dei casi di violenza in rela­
zione ai contesti territoriali in cui si opera.
37

---

Pertanto ciascuna categoria professionale è stata distinta in relazione al­
l’appartenenza territoriale’.
Come parroci e medici valutano le espressioni di violenza intrafamilia- 
re e sessuale. I parroci, più dei medici, ritengono significativi gli atti di 
violenza che producono dolore fisico, anche quando non sviluppano distur­
bi fisici o mentali (p = 0,018).
Inoltre, anche il rifiuto continuo di accompagnare la propria partner alle 
ricorrenze di famiglia (p = 0,001) e in ospedale per visite mediche (p = 
0,029) sono considerati manifestazioni di violenza più per gli uomini di 
chiesa che per i medici.
Percezione della propria funzione nelle vicende di violenza intrafami- 
liare. Nell’esercizio delle sue funzioni, il parroco presenta un punteggio più 
elevato rispetto al medico nel ritenere di dover mediare all’intemo del­
l’ambiente familiare ove si svolge la violenza (p = 0,004). Infatti, i parroci 
più dei medici pensano che il proprio intervento abbia comportato un cam­
biamento della situazione (p = 0,001).
Percezione delle vittime di violenza disposte a denunciare la violenza 
subita. I medici, rispetto ai parroci, ritengono che la propria utenza è meno 
disponibile a denunciare un problema di violenza intrafamiliare sulle donne 
(p = 0,005).
Esperienze dei medici di Napoli e Provincia di Napoli di casi di violen­
za. Dai dati raccolti non si evidenzia alcuna differenza statisticamente si­
gnificativa tra i medici che operano nella città di Napoli e nella sua provin­
cia rispetto agli anni di professione né rispetto agli anni svolti nella comu­
nità territoriale dove attualmente lavorano.
I dati rilevano alcune differenze statisticamente significative rispetto al­
l’area territoriale in cui viene svolta la propria attività, e in particolare si e- 
videnzia che per i medici che operano nelle aree della città di Napoli due 
sono i principali aspetti di discrepanza:
• 
il numero dei casi seguiti negli ultimi due anni;
• 
la persona che ha raccontato loro la storia di violenza.
In merito al numero dei casi, i medici che operano nell’area flegrea
3 La significatività delle differenze tra le risposte dei parroci e dei medici, sia in termini di 
singoli item sia in termini di scala, è stata valutata attraverso l’utilizzo del test t di differenza 
tra medie. Per le variabili qualitative si è valutata resistenza di una relazione di dipendenza 
attraverso il test del %2. In parentesi si riportano i valori relativi al p-value.
38

---

(23.1%) raccontano di essere venuti a conoscenza, negli ultimi due anni, di 
almeno cinque storie di violenza intrafamiliare, rispetto alle altre aree della 
città di Napoli (p = 0,078) in cui i medici si distribuiscono tra un range di 1 
caso a un massimo di 3.
Nell’area flegrea il 44,4% dei medici dichiara che a raccontare la storia 
di violenza è un familiare della vittima, ma che in nessun caso è il genitore 
della vittima stessa, mentre per il restante dei medici delle altre zone di Na­
poli è la vittima a raccontare la storia della violenza (p = 0,038).
Anche per quanto concerne la provincia di Napoli si rilevano delle dif­
ferenze statisticamente significative tra i medici rispetto:
• 
al numero dei casi di cui si è venuti a conoscenza negli ultimi dieci anni;
• 
a colui/colei che narra la storia di violenza intrafamiliare;
• 
il motivo della richiesta;
• 
l’intervento offerto alla vittima.
Nell’area flegrea e nelle isole il 40% dei medici intervistati afferma­
no di essere venuti a conoscenza di almeno 10 casi di violenza, di contro 
il 41,2% dei medici della zona vesuviana e il 46,5% dei medici della zo­
na Nord di Napoli non è venuto a conoscenza di nessun caso di violenza 
(p = 0,053).
A raccontare la storia di violenza è la vittima per il 61,3% medici della 
provincia, anche se per i medici dell’area flegrea e delle isole (19,4%) il 
conoscente è indicato come la seconda figura da cui hanno saputo della sto­
ria di violenza, mentre i medici della zona Nord di Napoli (14,6%) e della 
zona vesuviana (13,5%) indicano rispettivamente come ulteriore fonte del 
racconto di violenza il genitore e un familiare (p = 0,031).
Nella provincia la richiesta di ascolto è indicata come principale 
funzione dal 53,8% dei medici della zona vesuviana e dal 56,8% dei 
medici dell’area Nord, mentre nell’area flegrea e nelle isole la richiesta 
principale, come riferisce il 53,3% dei medici, è quella di trattamento 
medico (p = 0,052).
Nella provincia il 50% dei medici della zona vesuviana e il 62,2% del­
l'area Nord di Napoli ha riferito di aver principalmente offerto ascolto, 
mentre per il 42,9% dei medici della zona flegrea e isole ha indicato come 
intervento principale offerto il trattamento medico (p = 0,080).
Esperienze dei parroci di Napoli e Provincia di Napoli di casi di vio­
lenza. Dall’analisi dei dati si evidenzia che, anche per i parroci che operano 
nella città di Napoli e nella sua provincia, non vi è alcuna differenza stati­
sticamente significativa rispetto agli anni di professione né rispetto agli an­
ni svolti nella comunità territoriale dove attualmente lavorano.
39

---

Tra i parroci della città di Napoli si rilevano alcune differenze statisti­
camente significative per i seguenti punti:
• 
colui/colei che racconta la storia di violenza;
• 
l’identità dell’aggressore nei casi di violenza di cui si è venuti a cono­
scenza;
• 
le strutture cui hanno principalmente inviato la vittima.
I parroci che operano nell’area residenziale collinare e del lungomare 
indicano non solo la vittima, ma anche il conoscente e il familiare come 
possibili fonti del racconto della storia di violenza, mentre la quasi totalità 
dei parroci del centro storico (61,9%), dell’area flegrea (77,8%) e dell’area 
periferica e industriale (81,3%) indicano la vittima come colei che racconta 
la storia di violenza subita (p = 0,030).
Il marito e il padre vengono indicati come i principali attori di violenza 
nei casi delle storie di violenza di cui sono venuti a conoscenza, e inoltre i 
parroci dell’area flegrea designano anche la madre, più che i parroci delle 
altre zone di Napoli, come possibile attrice di violenza (p = 0,015).
I parroci del centro storico inviano principalmente ai servizi sociali a 
differenza dei parroci dell’area flegrea e della zona periferica e industriale 
che mai inviano ai servizi sociali (p = 0,099).
La vittima è considerata la principale fonte del racconto della storia di 
violenza, ma nell’area flegrea si registra, inoltre, una percentuale alta di 
parroci che hanno appreso la storia di violenza da un conoscente, rispetto 
alle altre zone considerate nella presente ricerca (p = 0,030).
Dalle analisi emerge che i parroci dell’area flegrea e delle isole (20%) 
inviano anche ai servizi giudiziari, a differenza dei parroci della zona Nord 
di Napoli e dell’area vesuviana, che indirizzano rispettivamente agli spe­
cialisti e ai servizi sociali (p = 0,055).
I parroci dell’area flegrea affermano, più di quelli delle altre zone della 
provincia, che le donne lamentano più episodi di violenza verbale (p = 
0,008). Inoltre i primi ritengono che sia proprio compito agire nei casi di 
violenza psicologica con maggior decisione rispetto ai colleghi delle altre 
aree della provincia partenopea, più orientati ad agire nei casi di violenza 
fisica (p = 0,058).
4. Riflessioni e conclusioni
Interessante sottolineare che le variabili “anni di servizio” e “anni di 
lavoro” trascorsi nella comunità territoriale in cui parroci e medici lavorano 
attualmente non rappresentano una variabile distintiva, e ciò non conferma 
40

---

l’ipotesi rispetto all’incidenza dell’esperienza professionale nella gestione e 
trattamento degli episodi di violenza. Non è stata, inoltre, verificata l’ipo­
tesi secondo cui gli anni di servizio svolti presso una comunità territoriale 
possono aver contribuito a un maggiore sentimento di fiducia e riconosci­
mento degli abitanti verso chi, in una comunità opera da più tempo.
Dai dati ottenuti non si rilevano valutazioni diverse rispetto agli atti di 
violenza intrafamiliare e sessuale tra le due categorie professionali, a ecce­
zione del rifiuto del proprio partner ad accompagnare l’altro a ricorrenze di 
famiglia e in ospedale per visite mediche, considerate manifestazioni di 
violenza più dai parroci che dai medici.
Inoltre i parroci, rispetto ai medici, si mostrano più propensi a interve­
nire nell’ambiente familiare dove la violenza si è manifestata, e ciò può es­
sere ricondotto all’autopercezione del parroco come garante del legame sa­
cro della famiglia.
Rispetto alla suddivisione in zone della città di Napoli e alla provincia 
si rileva che l’area flegrea della città e della provincia, unitamente alle iso­
le, sia per i medici sia per i parroci intervistati, presentano caratteristiche 
peculiari rispetto alle altre aree della città e della provincia.
In particolare l’area flegrea della città di Napoli presenta la percentuale 
più alta di conoscenza di casi di violenza, negli ultimi due anni, da parte dei 
medici intervistati, e ciò potrebbe fare ipotizzare:
• 
una maggiore incidenza di casi di violenza;
• 
una maggiore predisposizione a denunciare episodi di violenza.
La percentuale più alta dei medici dell'area flegrea, inoltre, sostiene di 
essere venuta a conoscenza di storie di violenza da un familiare della vitti­
ma, che non è mai stata la figura genitoriale, il che fa ipotizzare un forte si­
stema di lealtà e omertà del nucleo familiare in cui avviene la violenza.
Inoltre i parroci intervistati in questa area napoletana affermano che, 
oltre al marito e al padre, indicati nelle altre zone della città come i princi­
pali attori della violenza, vi è anche la madre.
Appare, altresì, interessante sottolineare che nell’area residenziale col­
linare e del lungomare i parroci indicano non solo la vittima e il familiare, 
ma anche il conoscente come possibili fonti del racconto della storia di 
violenza; ciò comporterebbe una maggiore attenzione, coinvolgimento e 
senso di responsabilità degli abitanti dell’area rispetto al tema della violen­
za, dal quale non sembrano ritrarsi.
Per quanto riguarda l’area napoletana, è interessante evidenziare che i 
parroci del centro storico inviano ai servizi, a differenza degli altri parroci 
dell’area napoletana, il che rimanda all’idea di una maggiore propensione 
alla collaborazione con le reti istituzionali.
41

---

I medici, dei comuni flegrei e delle isole, dichiarano di aver appreso ne­
gli ultimi dieci anni un maggior numero di casi di violenza, e di aver appreso 
tali storie in particolare dai conoscenti, dato confermato anche dai parroci. I 
medici dichiarano di ricevere e rispondere a richieste di trattamento medico 
dalle vittime dell’area flegrea e delle isole, mentre i parroci puntualizzano 
che le vittime donne confidano maggiormente casi di violenza verbale.
In sintesi, sembrano emergere caratteristiche legate non tanto alle di­
mensioni professionali dei diversi operatori, quanto alla caratterizzazione 
dei contesti; se andiamo ad analizzare le caratteristiche socio-ambientali 
notiamo che l’area flegrea presenta un mercato del lavoro storicamente me­
no legato alle dimensioni familiari: la sede di insediamenti industriali ha 
lungamente caratterizzato il territorio in rapporto ad altre aree della città 
maggiormente caratterizzate da piccole e medie imprese di natura familiare. 
Sotto il profilo politico è un’area che si caratterizza per il suo orientamento 
a sinistra sia a livello locale che nella scelta dei candidati per il Senato e la 
camera. Alcune aree specifiche si caratterizzano inoltre come luoghi di 
nuova residenzialità che hanno accolto coppie giovani.
La dimensione familistica delle relazioni sociali sembra avere un ca­
rattere meno pregnante rispetto a zone dove le famiglie hanno una caratte­
rizzazione patriarcale più evidente: genitori e figli abitano in contiguità, e 
la vita relazionale si esplica prevalentemente nell’ambito delle relazioni 
familiari.
Un attento lettore della città (Pica, 1991) descriveva gli uomini e le don­
ne in relazione ai quartieri della città: interessante è che le donne di Fuori- 
grotta, quartiere dell’area flegrea, risultavano caratterizzarsi per una maggio­
re autonomia, più libera vita sessuale e autodeterminazione.
In questo senso facendo riferimento alla composizione sociostrutturale 
e ambientale del territorio sembra che i quartieri con più viva attività so­
ciale dischiudano più facilmente le porte di casa alla violenza domestica. 
Tale dato risulta coerente con quanto afferma Maria Grazia Ruggerinf per 
la ricerca che monitorizza, la tipologia e la modalità delle richieste di aiuto 
per violenza ricevute dagli appositi centri d’ascolto monitorati per il Mini­
stero delle Pari Opportunità. Infatti, disaggregando i dati le AA. hanno no­
tato come, oltre a una congruenza con la popolosità delle aree, i territori dai 
quali proviene un numero maggiore di chiamate siano spesso correlati al­
l’attività di sensibilizzazione e alle azioni intraprese sul problema della 
violenza degli uomini sulle donne.
Intervento al Centro Donna Comune di Napoli. Giornata per il contrasto alla violenza sulle 
donne, Napoli, 25 novembre 2011.
42

---

5. Indicazioni metodologiche
5.1. Metodo di campionamento
La ricerca è stata effettuata attraverso un’indagine su un campione rap­
presentativo della popolazione di medici di famiglia e parroci operanti sul 
territorio di interesse.
La scelta di limitare la definizione di unità statistica di riferimento a 
queste due figure, escludendo quindi altri operatori sanitari o religiosi, tro­
va la sua ragion d’essere nella volontà di descrivere il fenomeno della vio­
lenza intra-famiiiare sulle donne attraverso l’opinione di un soggetto che, 
per il ruolo svolto, rappresenta un osservatore attento delle dinamiche e 
delle determinanti che reggono i rapporti familiari, e quindi anche i proces­
si di violenza a essi interni.
L’Area di riferimento della ricerca è costituita dalla città di Napoli e 
dalla sua provincia che rappresenta il territorio più antropizzato d’Europa, 
con una dimensione di appena 1.171 kmq (cioè 1’8,6% della regione Cam­
pania) e accoglie circa la metà dell’intera popolazione regionale. Tale con­
formazione rende la provincia di Napoli un caso unico in Italia, perché que­
sto territorio, per quanto esiguo, è caratterizzato dalla presenza di numerosi 
centri completamente urbanizzati e con un’elevata quantità e densità di po­
polazione, al punto che Francesco Saverio Nitti, già nel 1903, li definì “la 
corona di spine che attorniano la città e la soffocano’’.
Il piano di campionamento adottato è di tipo stratificato proporzionale. 
Le variabili di stratificazione utilizzate sono:
• il ruolo svolto dall’intervistato:
- 
medico di famiglia;
- 
parroco;
• il territorio di competenza in Napoli:
- 
Centro Storico (Municipalità 2 e 3);
- 
Area Residenziale collinare e Lungomare (Municipalità 1 e 5);
- 
Area Flegrea (Municipalità 9 e 10);
- 
Aree Periferiche e Zona industriale (Municipalità 4, 6, 7 e 8);
• il territorio di competenza in provincia:
- 
Zona Flegrea e Isole;
- 
Zona Vesuviana;
- 
Zona Nord.
La dimensione del campione estratto è pari a 584 individui che garanti­
sce un errore campionario non superiore al 4%.
Questa affermazione è suffragata dal fatto che si è considerata, nel cal­
43

---

colo dell’errore campionario, una misura della variabilità dello stimatore 
ipotizzando una popolazione con “massima variabilità”. Nella realtà, es­
sendo plausibilmente la misura della variabilità inferiore (seppur non nota), 
Terrore si attesta su valori sicuramente più bassi della soglia prefissata.
Per cui la misura de 4% può essere considerata una stima prudenziale 
dell’errore di campionamento.
5.2. Strumenti e metodo
Ai 540 partecipanti alla ricerca è stato chiesto di compilare un questio­
nario costruito ad hoc.
Nella consegna veniva raccomandato di compilare, oltre i dati socio­
demografici, tutta la prima parte del questionario riguardante le informa­
zioni legate alla propria professione e al territorio in cui esercita. Inoltre, 
veniva sottolineato diverse volte di rispondere alle domande con sincerità, 
in quanto non esistevano risposte giuste o sbagliate.
Seguiva una seconda parte del questionario costituita da item e sot- 
to-item, su scala autoancorante (Di Napoli e Arcidiacono, 2012), suddi­
visi rispetto:
• 
alla valutazione degli atti di violenza intrafamiliare e violenza sessuale 
(item 1 e 2 con rispettivamente 10 e 6 sotto-item);
• 
all’assunzione della funzione di mediazione nel contesto familiare della 
vittima (item 3 e 4);
• 
alla gestione del caso di violenza attraverso l’attivazione e il sostegno 
di reti informali e formali (item 5 e 6);
• 
all’atteggiamento verso il proprio intervento e al proprio senso di ade­
guatezza nell’affrontare episodi di violenza (item 15, 21);
• 
alla percezione della disponibilità a denunciare la violenza subita delle 
vittime di violenza (item 20);
• 
alla necessità di una formazione personale in merito alla gestione dei 
casi di violenza (item 22).
Una terza parte del questionario era caratterizzata da specifiche doman­
de sulla loro esperienza rispetto alla violenza intrafamiliare sulle donne, 
domande che prevedevano differenti tipologie di risposta chiusa. Per alcune 
domande (7, 8, 16, 17) ai soggetti veniva chiesto di indicare le risposte in 
ordine di rilevanza; per altre (12, 13, 14, 18, 19) di indicare la risposta prin­
cipale; per altre ancora (9, 10, 11) di indicare il numero di violenze di cui si 
aveva avuto esperienza in un particolare arco temporale e i ruoli che carat­
terizzano gli attori di alcune violenze segnalate.
44

---

lì sistema web di rilevazione dei dati. La somministrazione dei questio­
nari è avvenuta nell’arco di 3 mesi, attraverso interviste face to face effet­
tuate da un team di intervistatori.
L’attività di rilevazione dei dati è stata supportata da uno strumento 
web che ha permesso di raccogliere e validare le informazioni fortemente 
strutturate del questionario.
Tale sistema è caratterizzato da elementi che mirano a un unico obietti­
vo comune: la riduzione dell'errore non campionario.
Per errore non campionario si intende l’insieme di tutte le possibili im­
precisioni e inaccuratezze commesse o subite durante un’indagine statistica. 
A questa classe di errori appartengono per esempio i rifiuti a rispondere o le 
risposte errate da parte delle unità statistiche interpellate. Allo stesso modo, 
appartengono a questa categoria gli errori generati durante le fasi operative 
successive alla rilevazione dei dati, come gli errori di registrazione su sup­
porto magnetico, gli errori di codifica o gli errori commessi in fase di revi­
sione del materiale.
Per ridurre la rilevanza dell’errore non campionario è stata quindi im­
plementata una piattaforma web di inserimento e analisi dei dati che forni­
sce i seguenti servizi:
• 
un sistema di policy di accesso, inserimento e consultazione dei dati di 
indagine attraverso il web;
• 
imputazione delle informazioni del questionario raccolto a opera di ri­
levatori adeguatamente formati e autorizzati;
• 
definizione di un sistema di filtri e regole sulle domande che consento­
no, in tempo reale, di prevedere salti tra le sezioni del questionario, e- 
videnziare incoerenze nelle risposte, limitare il fenomeno della mancata 
risposta e dell’errore di codifica;
• 
verifica dell’avanzamento compilazione, con la possibilità di fruire di 
riepiloghi cumulativi per una o più risposte;
• 
esportazione della matrice delle informazioni risultanti, sia in itinere 
che nella fase finale5.
L’implementazione della piattaforma è avvenuta attraverso l'utilizzo di uno script PHP 
Open source denominato: LimeSurvey (http://limesurvey.org/).
Tale script usa un template engine Smarty e Database associato relazionale (Mysql) per 
la presentazione e la conservazione dei dati. LimeSurvey permette di gestire questionari con 
numero di domande illimitate che possono essere testo libero, risposta singola o multipla, 
con presentazione singola o a matrice. Gestisce la strutturazione del questionario e quindi le 
dipendenze fra le domande.
Inoltre il database SQL è stato progettato per interfacciarsi direttamente con i software 
specialistici SPSS 18, SPAD 6 e MatLab 7.1 utilizzati nella fase successiva di analisi stati­
stica dei dati.
45

---

5.3. Analisi dell’ordinamento delle preferenze
Ai soggetti intervistati è stato somministrato un set di domande che 
prevedeva la possibilità di ordinare, sulla base di un ordine di rilevan- 
za/preferenza, un paniere di possibili alternative.
Nel contesto delle scienze sociali lo studio degli ordinamenti di rile­
vanza o preferenza riveste molta importanza nell’individuazione delle prio­
rità, delle rilevanze poste in luce dalla popolazione rispetto a un determi­
nato concetto/atteggiamento di interesse.
Da un punto di vista metodologico, in letteratura sono state proposte 
diverse tecniche statistiche per il trattamento dei dati di preferenza.
La questione è generalmente posta in questi termini: si supponga di 
avere un set di k oggetti che devono essere classificati da n individui. 
Questi devono semplicemente ordinare gli oggetti dal più importante al 
meno rilevante, cioè devono assegnare a questi una posizione (un rango) 
di preferenza.
Il problema è trovare qual è quell’ordinamento dei k oggetti che me­
glio rappresenti il consenso delle opinioni collettive, cioè trovare il con­
sensus ranking.
L’approccio utilizzato nella presente ricerca per individuare l’ordine di 
preferenze espresso dagli intervistati rispetto agli item somministrati nel 
questionario prende il nome di Distance Based Ranking. Esso si basa sulla 
definizione di una misura di distanza che goda di proprietà ottimali in tema 
di ranghi come punto di partenza per la determinazione del consensus 
ranking. La scelta di un modello basato sulle distanze è stata dettata dalla 
consapevolezza che altri metodi ritenuti più semplici e intuitivi (per esem­
pio il criterio della maggioranza) possono portare a risultati degenerativi6.
6 Si pensi per esempio al celebre paradosso del voto di maggioranza illustrato da Condorcet 
(Gardner, 1975, pp. 96-101).
La metrica adottata è la distanza di Kemeny, particolarmente adatta in 
tema di preference ranking perché è l’unica che contemporaneamente 
soddisfa le proprietà proprie di una metrica e gli assiomi specifici in tema 
di ranghi.
46

---

3. I parroci e la violenza familiare.
Uno sguardo di accoglienza
di Caterina Arcidiacono, Immacolata Di Napoli, Filomena Tuccillo 
e Roberta Fiore’
1. La ricerca
L’indagine descritta nel capitolo precedente ha fornito un quadro intro­
duttivo alla lettura del fenomeno da parte dei medici di medicina generale e 
dei parroci di Napoli e provincia. Per comprendere chi veramente sono 
questi ultimi, il loro modo di relazionarsi e interagire con le donne che si 
rivolgono a loro per consiglio e conforto abbiamo accompagnato il questio­
nario, i cui dati sono stati discussi nel capitolo precedente, con una intervi­
sta in profondità effettuata ai 177 parroci contattati. Per la descrizione delle 
caratteristiche degli intervistati e delle modalità di reperimento e contatto 
cfr. il capitolo precedente e per la descrizione delle interviste e delle moda­
lità di analisi dei dati cfr. il seguente par. 4.
2.1 risultati
La codifica del testo ha portato all’attribuzione di 69 codici, riorganiz­
zati in quattro macrocategorie cosiddette famiglie, qui di seguito descritte:
• 
dall’accoglienza della storia di violenza intrafamiliare all’autore feren- 
zialità della gestione del caso:
• 
il significato della violenza intrafamiliare: il ruolo della vittima e del­
l’aggressore:
• 
la responsabilità sociale dei sistemi comunitari e istituzionali nella pre­
venzione e tutela alla violenza intrafamiliare;
Il capitolo è frutto di un percorso comune delle autrici che pertanto si riconoscono in ogni 
sua parte.
47

---

• 
il valore sociale della chiesa: centralità ne! processo di prevenzione 
della violenza intrafamiliare.
2.J. I parroci e la violenza: dall'accoglienza della storia all’autorefe ren- 
zialità nella gestione del caso
La prima family intende esplicitare le modalità con cui i parroci si rela­
zionano al tema della violenza sulle donne in ambito intrafamiliare.
La confessione. Il racconto delle storie di violenza ascoltate sembra 
avere nella confessione uno spazio protetto di accoglienza.
La principale modalità con cui i parroci intervengono rispetto al rac­
conto della storia di violenza è accogliere la donna, garantendole uno spa­
zio di ascolto e di sfogo.
Le donne, laddove sono propense al racconto, sono descritte dai parroci 
come dei fiumi in piena che chiedono di essere alleggerite di un peso. Il 
parroco si descrive, pertanto, rispetto alla sua funzione di contenimento del 
malessere della donna.
In genere, quando vengono da me, uso ascoltarle fino a quando loro si "esauri­
scono" (parroco, 69 anni, 40 anni di attività).
Molte donne vittime di violenza, come riferito dai parroci, sperimenta­
no la difficoltà del non sapere dove andare, a chi rivolgersi e a chi racconta­
re le proprie vicende personali; tutto ciò contribuisce a rafforzare lo stato di 
isolamento e chiusura sperimentato dalle vittime.
I parroci sottolineano difatti la necessità d’implementare l’informa­
zione su che cos’è la violenza, come va affrontata, a chi bisogna rivolgersi.
Manca l'ascolto, questo è sicuro, vengono da me perché non sanno dove andare. 
Allora quando c'è una figura "amica" fissa, di riferimento, l'utilizzano (parroco, 
69 anni, 40 anni di attività).
La confessione è il momento in cui la donna riesce ad aprirsi al parro­
co. Nel sacramento della confessione il parroco è tenuto al segreto e non 
può, in nessun caso, denunciare quanto la donna gli riporta, ma solamente 
fornirle dei consigli.
Dalla testimonianza dei parroci emerge che le donne raccontano loro 
ciò che accade tra le mura domestiche, non con l’intenzione di denunciare, 
ma solo per essere ascoltate e confortate.
48

---

Ci sono anche dei casi riservati per cui se una persona per esempio dice qualcosa 
in confessione, questo è un tema delicato, se te lo dice in confessione, in qualche 
modo il sigillo sacramentale ti blocca, per cui a meno che non ti dia l'autoriz­
zazione, oppure tu convinci la persona a uscir fuori da un contesto sacramentale, 
non se ne può cavare un ragno dal buco (parroco, 30 anni, 3 anni di attività).
I parroci aiutano la donna a sollevarsi dal senso di colpa e di vergogna, 
esortandola a indignarsi dinanzi a quanto le è capitato, affinché maturino la 
consapevolezza che l’unico autore della violenza è l’uomo. Nel dialogo il 
parroco sostiene la vittima a riacquisire le proprie abilità, a sviluppare una 
maggiore consapevolezza di sé, una maggiore autonomia e maturare deci­
sioni dolorose.
La parrocchia o i centri sociali, i consultori familiari devono mettere in grado la 
vittima di indignarsi rispetto a quello che le è capitato e cercare di venir fuori da 
questa situazione indegna, per la dignità della donna (parroco, 57 anni, 32 anni 
di attività).
In molti casi il consiglio dato alle donne è rispondere alla violenza at­
traverso la fede, per placare ogni possibile forma di vendetta atta a innesca­
re ulteriore rabbia e violenza.
La preghiera e il dialogo offrono alla vittima la possibilità sia di supera­
re i disagi familiari sia di riavvicinarsi al proprio partner per aiutarlo a su­
perare le sue difficoltà.
Cercare, dalla parte della vittima, ecco... di fare in modo che non ci sia la rab­
bia, che non ci sia, a loro volta, la voglia di vendetta (parroco, 69 anni, 40 anni 
di attività).
Da parte nostra, come Chiesa noi suggeriamo alle donne di non rispondere alla 
violenza con la violenza ma di cercare, attraverso la via della Fede, la via del 
dialogo con il proprio coniuge per cercare il modo di superare "certe" violenze 
che ci sono nella famiglia e di essere più strumento di pace che non di violenza, 
(parroco, 58 anni, 32 anni di attività).
Accanto al sostegno religioso, i parroci sottolineano la necessità di un 
accompagnamento, di un supporto psicologico, affinché la vittima possa 
recuperare la propria progettualità.
Forse la consulenza psicologica può aiutare ad alleggerire il senso di vergogna e 
di colpa che la vittima si porta dentro per aver subito violenza, con l’obiettivo di 
riformulare un progetto di vita (parroco, 36 anni, 3 anni di attività).
49

---

Il recupero della coppia. L’intervento del parroco è spesso diretto al re­
cupero della coppia coniugale, senza prendere in considerazione le dimen­
sioni di vittima e di carnefice.
In risposta al racconto di violenza i parroci assumono posizioni diffe­
renti: alcuni sono maggiormente propensi all’allontanamento della donna 
dall’aggressore, altri tendono a un intervento rivolto sia alla coppia coniu­
gale che al partner violento.
Dalle interviste emerge che l’intervento del parroco nella relazione di 
coppia è atto a modificare e correggere atteggiamenti e comportamenti di­
sfunzionali, affrontando problematiche personali e relazionali, ma anche 
economiche e culturali.
Trovo che l'ascolto e l’esperienza del parroco nel suo ruolo siano indispensabili 
per trattare al meglio il problema. Solitamente è il parroco stesso a occuparsene 
e solo in pochi casi ha ritenuto fosse necessario indirizzare la vittima a terzi. Il 
suo primo intervento è rivolto alla vittima e consiste nel semplice ascolto. Suc­
cessivamente contatta l’attore della violenza agendo sul senso di colpa. Spesso, 
non trovando terreno fertile sul quale agire, ha dovuto rinunciare al suo intento 
di cambiare in meglio la situazione (parroco, 53 anni, 19 anni di attività).
L’intervento diretto alla coppia ha, pertanto, la finalità di recuperare la 
vera essenza del sacramento del matrimonio, di rinsaldare la complicità e la 
collaborazione della coppia, che può vacillare con I’arrivo di un figlio. I par­
roci esortano la coppia alla consapevolezza e alla responsabilità reciproca.
Ma non c’è la consapevolezza di unirsi in matrimonio, per accettare una condi­
visione non solo delle cose belle, ma anche delle sventure e delle fatiche (parro­
co, 53 anni, 27 anni di attività).
All’inizio è tutto bello... poi arrivano i figli... si innesta l'abitudine... è così che la 
bestia uomo non riesce più a sentirsi soddisfatto in tutto e sfoga sui deboli che 
gli stanno attorno la sua insoddisfazione... l'uomo è cattivo! (parroco, 53 anni, 
27 anni di attività).
L’intervento dei parroci diretto a chi commette violenza consiste, inve­
ce, nell’attivazione di un percorso intellettuale e spirituale teso a corregge­
re, attraverso il riconoscimento e l’assunzione delle proprie responsabilità, 
ciò che induce a commettere atti violenti.
Non basta solo, poi, la cosiddetta pena detentiva ma ci deve essere anche un 
percorso di crescita per le persone che commettono questi atti di violenza (par­
roco, 33 anni, 8 anni di attività).
50

---

Quando il solo intervento del parroco non è stato sufficiente a riconci­
liare la coppia e a eliminare gli episodi di violenza, la coppia viene inviata a 
operatori che uniscono alla loro professionalità anche una forte e marcata 
fede cattolica.
Consiglio sempre, ecco, di andare in un consultorio familiare, possibilmente 
cattolico, dove loro possono dare anche delle coordinate un po' diverse, non 
soltanto quello delle pie parole che gli può dare un sacerdote, ma anche ascol­
tare da loro dei consigli, se vogliamo quasi tecnici, ecco, per poter risolvere i loro 
problemi (parroco, 69 anni, 40 anni di attività).
Il ricorso alle forze dell’ordine, ai tribunali e agli avvocati è suggerito 
solo quando si rileva, nella storia raccontata, una elevata gravità e quando 
l’intervento dei parroco non ha avuto l’efficacia sperata nel ridurre l’entità 
della violenza.
Se non ci dovesse essere una risposta adeguata nel tempo, chiaramente ci si ri­
volge a quelle che sono le istituzioni presenti nel territorio, un centro della fami­
glia, un centro, un consultorio familiare e in ultimo, quando non c'è proprio la 
possibilità di recupero, allora ci si rivolge anche alle forze di polizia (parroco, 55 
anni, 26 anni di attività).
2.2. Il significato della violenza intrafamiliare: il ruolo dell’aggressore e 
della vittima
II malessere della coppia. Dalle interviste ai parroci emerge che la vio­
lenza intrafamiliare è intesa come espressione del malessere della coppia e 
di disagio che induce uno dei due a compiere delle azioni violente.
La violenza è segno non solo di un malessere personale, di chi la compie, tante volte 
è segno anche di un malessere della coppia (parroco, 41 anni, 15 anni di attività).
I parroci condannano come espressione di violenza, non solo il mal- 
trattamento fisico, ma anche ogni forma di offesa, di provocazione conti­
nua, di derisione, di coercizione, di minaccia, di svalutazione, nonché di 
trascuratezza dell’altro/a.
Manca la sensibilità, manca quello che noi diciamo l'attenzione all'altro, a volte 
la violenza non è solo quella fisica o verbale, è anche il dimenticare chi sta a 
fianco, trascurarlo; c'è infatti, una forma di violenza che si esprime con il silen­
zio (parroco, 47 anni, 18 anni di attività).
51

---

1 parroci attribuiscono alle donne un potere di reazione diverso rispetto 
al tipo di violenza subita: nei casi di violenza fisica, poiché la donna è quasi 
sempre fisicamente più debole dell’uomo, ritengono che non può far altro 
che subire, mentre nei casi di violenza psicologica e verbale, la donna, do­
tata di forte personalità, può rispondere e reagire in maniera adeguata e alla 
pari dell’uomo.
Nelle loro esperienze, la violenza sulle donne è un fenomeno trasver­
sale a tutti i ceti sociali, anche se dichiarano di riscontrarne maggiore inci­
denza in quelli svantaggiati.
La violenza sulle donne è un male che riguarda tutti i ceti della nostra società, 
dalle famiglie più facoltose a quelle meno abbienti. E soprattutto in quest'ultima 
fascia che si registrano più casi (parroco, 46 anni, 11 anni di attività).
Sono considerati fattori predittivi dei comportamenti violenti l’ecces­
siva spinta alla competizione, la sfiducia nell’altro e lo scarso rispetto e at­
tenzione alle esigenze e vicissitudini emotive di chi ti è accanto, ricono­
sciuti dagli intervistati come i nuovi “valori” dell’attuale società.
Inoltre, i parroci evidenziano come sarebbe opportuno che i media 
veicolassero l’importanza del ruolo della donna nel contesto attuale, il 
suo essere indispensabile all’interno dei contesti familiari, lavorativi, 
nonché religiosi.
Chi è l’aggressore? Nelle parole e nelle esperienze del parroco la pro­
gressiva conquista di potere e visibilità delle donne sulla scena pubblica e 
privata ha suscitato, negli uomini, sentimenti d’incertezza e insicurezza, di 
cui, a parere dei parroci, la violenza inflitta alle donne sarebbe l’esplicita 
manifestazione.
L’atto violento diventerebbe, come testimoniano i parroci, il modo per 
alcuni uomini di riaffermare la propria superiorità.
In questo momento la figura maschile, l'uomo, il maschio è molto in crisi riguar­
do alla sua identità come persona, come maschio, allora in questo... la crisi crea 
debolezza nella persona, una certa incertezza, insicurezza eccetera, per cui nel 
rapporto uomo-donna l'uomo cerca di riaffermare la sua autorità battendo con il 
pugno sul tavolo (parroco, 70 anni, 47 anni di attività).
I parroci ritengono gli autori della violenza, il più delle volte, incon­
sapevoli della gravità delle proprie azioni e delle conseguenze che que­
ste comportano, ignari, altresì, del danno e del dolore arrecato alla pro­
pria compagna.
52

---

In molti casi, i parroci ritengono l’autore della violenza affetto da pa­
tologie psichiche, insorte perché già protagonista di drammatiche e disa­
strate vicende familiari.
Secondo i parroci, la violenza diventa un antidoto per non avvertire il 
senso di perdita della propria vita, fatta unicamente di vuoti e di bisogni 
mai soddisfatti.
Ha perso il senso della vita, il senso di se stesso come persona, per cui riempie 
questa mancanza, questo vuoto con un atto di violenza (parroco, 44 anni, 21 
anni di attività).
Di contro la grande percentuale di parroci intervistati tende a non giu­
stificare nessun tipo di violenza, né fisica né psicologica, condannando 
chiunque la commetta perché chi agisce una violenza nei confronti della 
donna viola la legge di Dio.
Credo che sulla violenza delle donne sia necessario condannare chiunque la 
commetta, in quanto lede i principi supremi della Chiesa e si pone in contrasto 
con la parola di Gesù, che predica il rispetto e l'interezza della persona (parroco, 
42 anni, 16 anni di attività).
Il messaggio che risuona in molte interviste, tuttavia, scinde l’atto vio­
lento da colui che lo compie. Mentre la persona che agisce una violenza nei 
confronti della propria partner può essere giustificata in virtù della diffi­
coltà del proprio passato, o della frustrazione per il proprio presente, l’atto 
violento resta comunque imperdonabile.
È qualcosa che non va mai legittimato o anche solo giustificato. Poi si può com­
prendere anche chi usa la violenza, questo certamente, però gli atti in sé vanno 
sempre poi condannati (parroco, 32 anni, 7 anni di attività).
Lei donna vittima e complice. In base all’esperienza vissuta, i parroci 
intervistati descrivono la vittima bloccata nella dinamica di coppia violenta, 
a causa di molteplici e interdipendenti fattori: la paura e preoccupazione 
delle conseguenze della denuncia; la non indipendenza economica; e infine 
la vergogna di distruggere l’immagine della propria famiglia, agli occhi di 
chi le è vicino.
Le vittime incontrate dai parroci appaiono impegnate in un logorante 
sforzo per celare cosa accade tra le proprie mura domestiche, per mantenere 
integra la propria immagine sociale costruita nel tempo, e per difendersi e 
tutelarsi dal giudizio negativo altrui.
53

---

La mentalità vigente, oggi, nella nostra società, è, secondo me, molto chiusa. Le 
persone hanno paura di parlare, di denunciare certe situazioni perché si preoc­
cupano più di quello che potrebbero pensare gli altri che di se stesse. Questo poi 
è un Paese piccolo, dove si conoscono un po' tutti, e quindi, forse, è proprio 
questo che rende le persone restie a parlare di queste cose (parroco, 43 anni, 18 
anni di attività).
Forte preoccupazione è espressa dagli intervistati per le adolescenti vit­
time di violenza perché molto più reticenti delle donne adulte a raccontare e 
denunciare la violenza subita. I parroci esprimono, infatti, le proprie perples­
sità su come avvicinare e “scoprire” la violenza celata dalle adolescenti.
C'è una difficoltà stessa, in sé, per la donna di denunciare... ecco, cioè... la vio­
lenza; di più... ecco, cioè... a denunciare la violenza per i minorenni. Non sem­
pre... ecco, cioè... con facilità... ecco, cioè... si riesce a scoprire una violenza su­
bita da parte dei minorenni, rispetto a una persona adulta, che ne parla comun­
que con più facilità (parroco, 61 anni, 33 anni di attività).
All’immagine della donna vittima di violenza si sovrappone quella che 
vede la donna complice inconsapevolmente del perpetuarsi della storia di 
violenza.
I parroci rilevano che l’appartenere a condizioni socio-culturali basse 
rappresenta un ostacolo per il riconoscimento di atti di violenza deplorevoli 
da parte della donna, che per tale motivo può finire ad accettare la violenza 
subita.
Gli intervistati individuano, inoltre, delle circostanze in cui la donna 
scivolerebbe, per la propria superficialità di giudizio, in dinamiche di cop­
pia il cui epilogo è la violenza.
Alcune donne vengono, infatti, biasimate per la modalità con cui af­
frontano la scelta del proprio compagno di vita; scelta che, il più delle vol­
te, non si fonda su una approfondita conoscenza caratteriale e spirituale del 
proprio partner.
Un ulteriore modo in cui le donne sembrano istigare un comportamento 
violento nel proprio partner è loro imprevedibilità nel contesto familiare. 
Alcuni dei parroci intervistati sostengono l’importanza per la donna di esse­
re presente all’interno del focolare domestico e di prendersi cura della casa 
e della famiglia; quando ciò non accade, il partner si disorienta e da ciò 
scaturirebbero i suoi comportamenti violenti.
Tante volte la donna subisce violenza da parte del marito perché è assente nel 
contesto familiare, (parroco, 38 anni, 3 anni di attività)
54

---

2.3. La responsabilità sociale dei sistemi familiari e istituzionali
Tra omertà e indignazione. La comunità locale è. dalla gran parte degli 
intervistati, richiamata alla funzione protettiva e di contenimento delle vit­
time. I parroci, da osservatori delle realtà territoriali locali, rilevano un at­
teggiamento d’irresponsabilità nei confronti della vittima di violenza, 
espressione di un profondo senso di omertà che tende, sia nei piccoli sia nei 
grandi comuni, in città e nella provincia napoletana, a ignorare volutamente 
chi commette atti violenti.
A volte si fa finta di non vedere o non ci si sta vicini (parroco, 46 anni, 22 anni di 
attività).
L’assenza di supporto, aiuto e segnalazione da parte dei propri familiari 
e concittadini viene ricondotta alla mancanza di solidarietà, valore che in­
spiegabilmente, come dichiarano i parroci, nelle storie di violenza sembra 
liquefarsi.
L’assenza di coinvolgimento e di tutela delle vittime da parte del conte­
sto locale viene anche letto, da alcuni degli intervistati, come difesa dai 
sentimenti di stupore e indignazione che la conoscenza della storie di vio­
lenza suscita nei concittadini della vittima.
Il richiamo alle istituzioni e ai sistemi legislativi. Nonostante siano ri­
conosciuti l’attenzione e il dispendio di energie da parte delle istituzioni so­
ciali a far fronte alla violenza, trapela nei racconti delle esperienze vissute 
dai parroci una loro diffidenza e difficoltà a rapportarsi ai servizi sanitari e 
sociali, percepiti, il più delle volte, come inefficienti nell’accoglienza e tu­
tela delle vittime, a causa di carenze economiche e gestionali e di specialisti 
non adeguatamente preparati.
Le persone che debbono agire in questi campi devono essere persone mature, 
responsabili e psicologicamente adatte prima per se stesse (parroco, 44 anni, 21 
anni di attività).
I parroci reclamano, poi, a gran voce, per la sicurezza delle vittime, un 
sistema legislativo più severo, che assicuri una giusta condanna per il reo, 
che tuteli la donna da possibili ripercussioni del proprio partner e che ga­
rantisca un’assistenza sociale, psicologica, economica alla vittima, per pre­
servare la propria dignità.
All’esigenza di ulteriori misure a favore delle vittime, i parroci intervi­
stati accostano l’importanza di creare delle comunità di recupero per coloro 
55

---

che commettono atti di violenza, ipotizzando un ruolo attivo delle istituzio­
ni religiose nei percorsi di redenzione e reinserimento nelle relazioni inter­
personali e sociali.
Il valore sociale della Chiesa: centralità nel processo di prevenzione 
della violenza intrafamiliare. Il riconoscimento e l’impegno ad assumere 
responsabilmente la funzione aggregante, propria dell’istituzione religiosa, 
rappresenta per gli intervistati, un aspetto nodale per l’individuazione e la 
prevenzione dei fenomeni di violenza intrafamiliare.
I percorsi di catechesi alla comunione, alla cresima e prematrimoniali 
sono consapevolmente utilizzati dagli intervistati come fucine per lo svi­
luppo culturale, etico e religioso centrato sul valore della famiglia, sul rico­
noscimento della parità di diritti tra i generi e sul rispetto della donna.
Quello che predica la chiesa attraverso il sacerdote è proprio questo, che il ma­
schio deve rispettare la donna come parte integrante di se stesso, quindi alla 
pari (parroco, 68 anni, 44 anni di attività).
I parroci intervistati, in particolare, considerano i corsi prematrimoniali, 
terreno fertile per la formazione e il monitoraggio delle giovani coppie, che 
dovrebbero trovare anche nei servizi sociali e sanitari spazi gruppali di dialogo 
e confronto sulle sfide e le preoccupazioni che la scelta matrimoniale attiva.
Tali spazi garantiscono alle neo famiglie di crescere in modo sano e 
funzionale e di conseguenza tenere lontane relazioni violente.
Quando la famiglia è sana, questi tipi di violenza difficilmente si possono verifi­
care (parroco, 74 anni, 52 anni di attività).
2.4. L’autoreferenzialità del parroco ne II’intervento sulla vittima
Dalla lettura del materiale testuale raccolto, sono state rintracciate le 
dimensioni peculiari con cui i parroci affrontano la violenza domestica 
sulle donne.
A partire da un’attenta lettura e riflessione delle interviste, delle catego­
rie e macrocategorie teoriche ritenute rappresentative, attraverso l’analisi 
delle note del ricercatore e citazioni delle interviste (quotation) sono state 
rilevate le relazioni tra codici, categorie, macrocategorie. È stata poi indivi­
duata una categoria centrale (core category) che permette di leggere in ma­
niera unitaria i materiali analizzati. La core category identificata è “Autore­
fe renz.ialità" (vedi fig. 1).
56

---

57

---

L’autoreferenzialità del parroco è associata alle due modalità con cui 
egli affronta la violenza domestica, ovvero l’intervento di tipo preventivo e 
quello risolutivo.
La prevenzione è perseguita attraverso l’informazione, la formazione e 
una particolare scissione tra l’atto violento e colui che lo commette. 
L’informazione e la formazione si prefiggono di illustrare le conseguenze 
della violenza sulla salute delle donne e di spiegare l’importanza del pro­
cesso di riconoscimento e di aiuto a una donna che subisce violenza. Ciò 
allo scopo di abbattere il muro di omertà che circonda tale fenomeno. La 
prevenzione, inoltre, si caratterizza anche per il tentativo del parroco di 
scindere l’atto violento da colui che lo compie. L’atto violento è conside­
rato un’azione ingiustificabile, mentre colui che lo commette è celatamente 
giustificato da una serie di motivazioni, quali la carenza affettiva e accu­
dente della propria moglie, disturbi psicologici di varia entità e contesti fa­
miliari disfunzionali.
3. Conclusioni
Il parroco distingue il suo intervento risolutivo in quattro fasi successi­
ve. La prima è il dialogo con la vittima di violenza intrafamiliare. Attraver­
so il dialogo e l’ascolto, il parroco cerca di “far sfogare” la donna acco­
gliendola e sostenendola affinché possa disporsi alla comprensione nei con­
fronti del proprio partner, autore della violenza. La seconda fase dell’in­
tervento coinvolge anche l’autore della violenza, qualora il dialogo con la 
donna non dovesse portare a nessun tipo di risultato, il parroco decide di 
convocare anche il partner. In questo modo il sacerdote, attraverso il dialo­
go, lavora sulle persone e sulla coppia con l’obiettivo di portare in salvo il 
legame e ristabilire l’unione matrimoniale. In queste prime due fasi, total­
mente a sostegno dell’unione coniugale e familiare, è esclusa ogni ipotesi 
di separazione familiare e l’intero periodo è considerato un processo logo­
rante per tutti i membri della famiglia. Il parroco, inoltre, tende a omologar­
si alla figura dello psicologo, poiché in grado di fornire quell’ascolto e quel 
supporto di cui la donna, vittima di violenza, necessiterebbe, in una logica 
di protezione e di libertà di espressione. La terza fase si apre con l’invio a 
consultori cattolici, lì dove l’azione del parroco non dovesse aver fornito 
nessun tipo di risoluzione, il parroco invia a centri che condividono con il 
parroco non solo la tutela della donna, ma soprattutto quella della famiglia, 
di cui assumono la responsabilità non soltanto professionale ma anche 
umana e relazionale. Il quarto e ultimo tipo d’intervento del parroco è 
58

---

l’invio ad altre istituzioni. In ultima analisi, quando anche l’intervento dei 
consultori fallisce, l’invio a persone specializzate nella gestione della vio­
lenza familiare, anche se non cattoliche, è la sola alternativa. Tra le figure 
professionali demandate si rintracciano psicologi, sociologi, avvocati e for­
ze dell’ordine.
L’autoreferenzialità del parroco si ricollega, inoltre, all’obiettivo che 
muove i due tipi d’interventi, ovvero il tentativo di portare in salvo il lega­
me. Il parroco confida nella propria competenza nel raggiungere tale obiet­
tivo, perché esperto in materia di legami. Per tale motivo l’intervento è au­
toreferenziale e non include il supporto e la collaborazione con altre figure 
competenti e le altre istituzioni territoriali.
Tale autoreferenzialità del parroco è strettamente collegata anche alla 
sfiducia nelle istituzioni, prima di tutto da parte del parroco stesso e poi an­
che da parte degli utenti che ricorrono al suo aiuto. Le interviste effettuate 
sottolineano un sentimento di sfiducia nei confronti degli enti locali, che 
vengono considerati non adeguati a intervenire in tali situazioni e non in 
grado di incidere positivamente nella risoluzione dei problemi delle donne 
vittima di violenza; ciò induce il parroco a non demandare ad altre figure e 
le donne a non richiedere aiuti esterni al contesto parrocchiale.
Inoltre l’autoreferenzialità del parroco è indotta anche dalla considera­
zione che si ha della violenza come crisi relazionale. La violenza risulta es­
sere un disagio relazionale, poiché investe in primis la relazione coniugale 
e in seguito quella familiare. Tale violenza è causata da alcuni fattori, quali 
il maschilismo, l’emancipazione femminile, la disfunzionalità familiare, la 
povertà economica e culturale. Il maschilismo e l’emancipazione femmini­
le, tra loro in netta contraddizione, tendono a incidere negativamente sulla 
parità tra i sessi e sul conseguente equilibrio relazionale. La disfunzionalità 
delle famiglie attuali è un fattore che contribuisce all’insorgenza della vio­
lenza poiché non rende in grado di contenere e di educare le persone al ri­
spetto dell’identità di genere, di essere attenti e riconoscere le difficoltà di 
ogni singolo membro e di saper affrontare costruttivamente tale problema­
tica. Inoltre anche la povertà economica e culturale incide sulla manifesta­
zione della violenza. Un background culturale intriso da un forte pregiudi­
zio nei confronti della rivendicazione dei diritti femminili, da uno stile di 
gestione familiare a carattere patriarcale, da notevoli ristrettezze economi­
che e da un ruolo femminile poco significativo, influenzano la possibilità 
dell’uomo di essere in grado di adattarsi all’attuale progresso sociale e cul­
turale delle donne.
Essendo quindi la violenza intrafamiliare un problema che riguarda la 
relazione tra i diversi attori della violenza, il parroco può ricorrere alle pro­
59

---

prie competenze, inserendosi nella relazione di coppia e attraverso il dialo­
go salvaguardare l’unione matrimoniale.
4. Indicazioni metodologiche
4.1. L'intervista focalizzata
L’intervista focalizzata (Arcidiacono, 2012) è un approccio allo studio 
dell’esperienza personale del soggetto, alternativo alle interviste semi­
strutturate e a quelle in profondità; infatti il suo scopo non è avere le ri­
sposte dell’intervistato in merito a fatti ed eventi già del tutto definiti, ma 
di cogliere le modalità in cui l’intervistato esplora e interpreta quanto in­
dicato dalla/aree tematiche indagate. Non consiste neanche in un’inter­
vista a stimolo unico in cui l’intervistato è invitato a produrre narrazioni 
focalizzate sulla propria esperienza di vita, eventi ecc., che lo hanno visto 
protagonista, ma non necessariamente connessi al tema della ricerca. 
L’intervista focalizzata consiste nell’utilizzare le narrazioni prodotte dagli 
intervistati consentendo, in altre parole, al ricercatore di avvicinarsi al­
l’esperienza del soggetto in modo più completo. Nella definizione della 
guida all’intervista il focus è orientato a quelli che Blumer (1969) chiama 
“i concetti sensibilizzanti” ovvero premesse teoriche, nuclei concettuali 
d’interesse, evidenze del lavoro empirico o dei primi dati raccolti. In tal 
senso la guida all’intervista è costruita dal ricercatore, ma laddove è pos­
sibile e discussa e orientata attraverso l’incontro con stakeholder del con­
testo e gli stessi destinatari dell’intervista. Lo scopo di questa metodolo­
gia d’acquisizione di dati è definire un’area d’indagine all’interno della 
quale l’intervistato può farsi portatore della sua storia, eventi vissuti, in­
contri effettuati, prospettive individuate. In questo senso, lo scopo non è 
la ricostruzione della relazione con l’intervistatore in chiave discorsiva 
dialogica, cosi come propone l’analisi conversazionale e del discorso; non 
è tuttavia, neanche l’esame della struttura narrativa di quanto viene por­
tato al colloquio, come proposto dagli approcci bruneriani (Freda, 2008a). 
L’intervista focalizzata chiede all’intervistato di esprimere le informazioni 
che ritiene utili ai fini dell’indagine in corso per giungere a nuove teoriz­
zazioni in merito ai fatti indagati. Essa richiede pertanto all’intervistatore 
sia una valida formazione all’intervista, sia una precisa conoscenza del 
campo d’indagine così da interagire con l’intervistato in maniera consa­
pevole rispetto ai temi trattati. Nell’ambito della presente indagine, si è 
predisposta una guida all’intervista secondo un protocollo tematico che 
60

---

l’intervistatore ha precedentemente approfondito con l’équipe di ricerca. 
Esso consente di indagare le aree di interesse del ricercatore e, allo stesso 
tempo, di offrire all’intervistato l’opportunità di ridefinire in termini del 
tutto personali le tematiche proposte, esplicitando le proprie priorità, per­
cezioni, opinioni.
4.2. La Grounded Theory Methodology
I materiali testuali prodotti dalla trascrizione delle interviste sono stati 
sottoposti ad analisi, di tipo interpretativo, utilizzando la Grounded Theo­
ry Methodology (GTM) (Corbin e Strauss, 2008). Si tratta di un metodo 
che a partire dall’identificazione e codificazione del testo raccolto, per­
mette di giungere alla formulazione di un ampio numero di codici di si­
gnificato raggruppati in categorie sviluppate alla luce degli stessi dati, al 
fine di creare una teoria inerente l’oggetto dello studio. Il suo intento è 
fornire sistematicità e validità alla raccolta di dati qualitativi e consentire 
allo studioso di ripercorrere l’intero percorso che ha portato il ricercatore 
alla categorizzazione e interpretazione dei dati raccolti. Il suo scopo è 
quello di studiare empiricamente l’agire sociale dotato di senso al fine di 
elaborare teorie astratte che ne spieghino il senso. Il processo fondamen­
tale inizia con l’identificazione di categorie con un basso livello di astra­
zione, per poi procedere alla costruzione di concetti con un livello di 
astrazione maggiore, allo scopo di cogliere il nocciolo concettuale del fe­
nomeno a cui si è interessati. I padri fondatori, Barney Glaser e Anselm 
Strauss (1967) in The Discovery of Grounded Theory: Strategies for Qua­
litative Research (1967) definiscono la GT non altro che un metodo gene­
rale, nonché un insieme di strumenti e di tecniche per trattare i dati della 
ricerca empirica. Per Corbin e Strauss (2008) si tratta di una strategia di 
ricerca che mira a generare una spiegazione del fenomeno indagato, a 
partire dall’attenta analisi e interpretazione dei dati raccolti in situazioni 
concrete, per cui l’approccio alla ricerca qualitativa è di tipo interpretati­
vo e l’apporto della letteratura non è la premessa allo studio dei dati. Il 
percorso si sostanzia nel selezionare nei dati unità ritenute significative - 
a prescindere dalla loro lunghezza e struttura grammaticale - attribuendo 
loro un codice in un primo momento meramente descrittivo e poi nel pro­
cesso di ricerca raggruppando le categorie definite in unità di significato 
complesse. Il processo procede con la verifica delle relazioni fra le diver­
se categorie e famiglie di categorie individuate, per giungere alla defini­
zione di una categoria centrale, la core category, esplicativa della ricerca.
61

---

Si tratta della categoria che ha la maggior forza esplicativa dei nessi rile­
vati, dei codici attribuiti e delle relazioni individuate. Per Charmaz (2006) 
in una prospettiva decisamente costruzionista il processo di ricerca ha so­
litamente inizio da una domanda di ricerca per la quale si ritiene non esi­
stano risposte soddisfacenti nelle teorie preesistenti. Si tratta tuttavia, di 
esaminare un processo in una situazione circoscritta, in un contesto loca­
le, il cui approfondimento mira a orientare azioni conseguenti. Nel nostro 
lavoro in accordo con Corbin e Strauss (1990) abbiamo piuttosto, privile­
giato una prospettiva meta-teorica, cercando connessioni al di là di ciò 
che il testo scritto già di per sé descrive, ma, allo stesso tempo, ancorando 
il processo di significazione a variabili socioculturali e relazionali di ca­
rattere strutturale. Pertanto il nostro obiettivo non è lo studio degli eventi 
in quanto tali, ma i significati a essi attribuiti, in relazione a contesti ed 
eventi che li influenzano. La peculiarità della GTM è nello sviluppare un 
processo complesso ma strutturato, che si articola intorno a momenti di 
codifica concettualmente progressivi e, a partire da essi, integrare le cate­
gorie emerse dalla codifica e le riflessioni prodotte in una teoria coerente. 
La sua peculiarità consiste inoltre in un continuo processo interattivo tra il 
ricercatore e i dati raccolti, cosicché gli individui e i materiali da interro­
gare vengono via via ridefiniti in corso d’opera alla luce dei risultati ac­
quisiti. Si tratta cioè di “un processo interattivo fra dati, interpretazione e 
teoria emergente” (De Gregorio e Lattanzi, 2011). Poiché il ricercatore è 
ritenuto parte del processo, vengono altresì considerati il suo back-ground 
culturale e scientifico e la relazione che è stato in grado di costruire con 
gli attori sociali del processo indagato e pertanto vengono create occasio­
ni per valorizzare la riflessività dei ricercatori e la loro eventuale implicita 
aderenza a teorie precostruite o proposte dalla letteratura. Nel nostro caso 
abbiamo, infatti, speso notevoli energie nell’entrare in relazione con il 
contesto d’indagine, in questo caso, con i parroci, e con le donne e i me­
dici delle ricerche descritte nei capitoli seguenti per reperire dei facilitato- 
ri che consentissero di entrare in una relazione di rispetto e fiducia con i 
nostri intervistati. In tal senso abbiamo fatto riferimento alle relazioni 
personali di studenti attivamente coinvolti nella ricerca in qualità d’inter­
vistatori nell’ambito di un’esperienza di formazione all’intervista focaliz­
zata proposta nel corso di laurea di base in psicologia dell’Università Fe­
derico Il di Napoli. Abbiamo inoltre dedicato tempo alla considerazione 
di memo di accompagnamento delle interviste e alla lettura in gruppo 
delle trascrizioni delle medesime.
Il metodo utilizzato nell’analisi delle interviste che sostanziano la ricer­
ca intende rispondere ai criteri di validità proposti da Strauss e Corbin 
62

---

(1990): rappresentare fedelmente il fenomeno e renderne comprensibili gli 
elementi portati; rendere possibili la definizione di fattori di generalizza­
zione dei risultati e offrire spunti per l’azione. A questi si aggiunge l’intento 
di rispondere ai criteri posti da Charmaz (2006) per condurre con soddisfa­
zione una ricerca attraverso la GTM; pertanto nel corso del lavoro si inten­
de verificare la credibilità dei dati raccolti, la loro originalità rispetto al 
campo d’indagine e alla letteratura, la loro capacità di descrivere piena­
mente il contesto studiato (resonance) e infine la loro utilità nell’esplicitare 
processi impliciti della realtà sociale e relazionale che ne imbrigliano le 
potenzialità e impediscono il cambiamento.
63

---

---

4. Medici di famiglia, parroci
e analisi semeiotica-simbolica della violenza
degli uomini sulle donne
di Filomena Tuccillo, Caterina Arcidiacono e Immacolata Di Napoli
1. Introduzione
Vogliamo ora analizzare il fenomeno della violenza intrafamiliare 
nelle parole dei parroci e dei medici per coglierne i nessi simbolici, rac­
chiusi nella struttura delle loro riflessioni, dei commenti e delle descri­
zioni effettuate. Nei capitoli precedenti abbiamo indagato come tali fi­
gure interloquiscono con la violenza domestica e come caratterizzano il 
proprio operato. Se ciò che contraddistingue i parroci sembra essere 
un’azione mirata anzitutto a mantenere salda la famiglia (Capitolo 3), in 
un articolo pubblicato sul Journal of Family Studies (Arcidiacono, Di 
Napoli, Tuccillo e Coronella, 2012) abbiamo rilevato che per i medici, 
invece, sembra esservi l’esigenza di non essere disturbati nell’attività 
professionale da un fenomeno, a loro dire, poco rilevante. Approfondire 
l’analisi della struttura del discorso ci è sembrata una valida metodolo­
gia per arrivare ai significati che i nostri interlocutori attribuiscono al 
fenomeno attraverso le loro produzioni linguistiche. L’esame delle pa­
role e delle reti di parole - occorrenze e co-occorrenze - ci ha permesso 
di comprendere, attraverso le trame verbali, come parroci e medici en­
trano in relazione con il fenomeno: cosa vedono, ciò da cui sono colpiti, 
ciò di cui non parlano.
Nel Capitolo 2 abbiamo già illustrato come si comportano medici e 
parroci nel rapporto con le donne che raccontano loro di violenze subite e 
nel Capitolo 3 abbiamo cercato di comprendere come i parroci intendano 
la violenza sulle donne: rappresentazione, attribuzione di responsabilità.
Il capitolo è frutto di un percorso comune delle autrici che pertanto si riconoscono in ogni 
sua parte.
65

---

Mancava, tuttavia, uno studio finalizzato a comprendere i nessi e le 
strutture del discorso formulato così da completare la lettura fornita dai 
ricercatori con quanto la stessa struttura del testo, nella sua articolazione 
intrinseca, può proporre.
2. Obiettivi e Metodologia
L’intento specifico di questo lavoro è stato analizzare il materiale te­
stuale raccolto con le interviste ai parroci e ai medici' al fine di acquisire, 
attraverso la conoscenza del significato strutturale dei testi prodotti, una più 
chiara e profonda immagine di quanto essi esprimono in relazione alla vio­
lenza familiare sulle donne. Questa esigenza nasce per comprendere un fe­
nomeno che varia nel tempo in conformità delle trasformazioni di carattere 
sociale, culturale ed economico.
Ai partecipanti all’indagine abbiamo chiesto di riflettere su quella che 
è la propria esperienza professionale o pastorale, esprimendo le proprie 
opinioni sul tema della violenza sulle donne focalizzando l’attenzione 
sulla gestione e l’intervento da parte dei servizi. Abbiamo, poi, analizzato 
il materiale testuale raccolto attraverso una metodologia quali-quan­
titativa di tipo simbolico-strutturale (Freda, 2008b). A tal fine abbiamo 
utilizzato il software T-LAB che propone un insieme di strumenti per 
l’analisi dei testi e in particolare, consente di “estrarre, comparare e rap­
presentare graficamente” i contenuti presenti in testi di diversa natura, 
come per esempio risposte a domande aperte, trascrizioni di discorsi, arti­
coli di giornali, libri, testi legislativi, documenti aziendali, materiali scari­
cati da Internet (Lancia, 2004). Il materiale testuale è stato anzitutto ac­
corpato in un unico corpus, segmentato per variabili socio-demografiche 
e trattato attraverso il processo di disambiguazione (nel senso di “sosti­
tuire con”, con cui si è cercato di risolvere i casi di ambiguità semantica), 
per poi procedere alla cernita delle parole dense e alla lemmatizzazione 
(ricondurre, per esempio, le forme dei verbi all’infinito presente, quelle 
degli aggettivi e dei sostantivi al maschile singolare2, quelle delle prepo-
' Per una descrizione completa delle caratteristiche socio-demografiche dei 540 inter­
vistati (272 parroci e 268 medici di cui 109 medici e 107 parroci che operano nella 
città di Napoli e 159 medici e 165 parroci che, invece, operano svolgono il loro ope­
rato in Provincia) e un’accurata descrizione della modalità delle interviste cfr. Capi­
tolo 2, par. 2.
‘ Per tale ricerca, ai fini del fenomeno da indagare, abbiamo, tuttavia, preferito conservare 
gli aggettivi e i sostantivi nella loro differenza di genere.
66

---

sizioni articolate alla loro forma semplice e quindi senza articolo, e così 
via dando origine così ai cosiddetti “lemma”) da cui è sorto un vocabola­
rio lessematico su cui sono state condotte le analisi.
Lo scopo era quello di produrre una rappresentazione sintetica dei 
contenuti individuando dei cluster tematici che identificassero co-occor- 
renze di parole chiave entro specifici contesti elementari. Successiva­
mente, i cluster tematici, tramite un Analisi delle Corrispondenze Multi­
ple, sono stati proiettati, quali variabili attive3, sul piano fattoriale al fine 
di individuare le relazioni tra le modalità delle variabili. In altre parole, si 
è reso possibile esplorare gli universi simbolici prodotti dalle pratiche di­
scorsive dei partecipanti analizzandone le interrelazioni con le variabili 
adoperate.
La scelta di compiere un’analisi semiotica sul materiale reperito è 
nata dalla volontà di indagare le strutture che ne reggono l’organizza­
zione discorsiva. Infatti, l’analisi semiotica è un approccio testuale che 
cerca di scomporre e mettere in luce le strutture interne al testo respon­
sabili di chiare proposte a livello di comunicazione (Volli, 2007; Cosen­
za. 2008). In altre parole, abbiamo pensato alle interviste in un’ottica di 
“narrazione generativa” (Montesarchio e Venuleo, 2009) come luogo di 
“connessioni semiotiche” (Freda, 2008b) e pertanto opportunità di risi­
gnificazione. Tale prospettiva ha consentito il passaggio a un racconto in 
cui ciò che si riferisce prevede l’individuazione della propria implica­
zione soggettiva, che significa anche riconoscimento dell’eventuale di­
versità del proprio mondo e di quello altrui, aprendo così alla possibilità 
di originare nuove trame.
3. Risultati
Dall’analisi del testo effettuata abbiamo anzitutto rilevato che si tratta 
di un corpus con un’ampiezza di 63354 occorrenze di cui 6607 forme di­
stinte. All’interno del corpus sono state individuate 1402 unità di contesti 
elementari4.
Nella tab. 1 sono riportate le caratteristiche specifiche del corpus.
Le variabili attive contribuiscono alla formazione della matrice logico-disgiuntiva 
completa e partecipano, quindi, all’identificazione dello spazio di dimensione ridotto 
attivamente e quindi contribuiscono nella determinazione dei fattori considerati (Cor- 
betta. 2003).
Le unità di contesti elementari (u.c.e.) corrispondono a porzioni di testo definiti in modo 
automatico dal software T-LAB.
67

---

Tabella 1 - Principali caratteristiche del corpus
Testi
373
Contesti
1402
Occorrenze
63354
Lemmi
4306
Forme
6607
Soglia
4
Parole chiave
375
3.1. L’Analisi Tematica dei Contesti Elementari
L’Analisi Tematica dei Contesti Elementari5 ha consentito di costruire 
una mappatura contraddistinta dalla co-occorrenza di tratti semantici. Le 
unità lessicali che hanno in comune gli stessi contesti di riferimento, ven­
gono raggruppate in cluster e ciò ha permesso di ricostruire il filo del di­
scorso all’interno della complessiva trama composta dal corpus. Il corpus è 
stato quindi sottoposto a un procedimento di raggruppamento delle parole 
in accordo al quale ciascun cluster viene a contraddistinguersi secondo un 
particolare profilo di parole che tendono a co-occorrere tra loro e, perciò, a 
essere utilizzate insieme nelle costruzioni discorsive degli intervistati. Nella 
descrizione si è proceduto dal cluster risultato più rilevante sino a quello 
con minore significatività statistica.
“Il parroco che ascolta”6, è la definizione che abbiamo dato nel pri­
mo cluster per l’insieme di lemmi (parroco, psicologo, subire, persona, 
pensare, fisico, denunciare, capitare, riuscire, confessione, ascoltare, 
psicologia, incontrare, parlare, coraggio, cercare, anziano, raccontare, 
mano, rivolgere) che si presentano raggruppati nello spazio fattoriale. 
Questo cluster sintetizza i lemmi che descrivono le azioni necessarie 
relative, al tema indagato, anche se non specificamente nominato. La 
copresenza di lemmi quali parroco e psicologo sembra, in qualche 
modo, sovrapporre i due ruoli. Le funzioni dell’zzsco/ro e della parola 
prendono forma, ma sembrano trovare esplicitazione attraverso l’eserci-
Nel nostro caso ha classificato 1.386 contesti elementari su un totale di 1.402 e ha proposto 
una partizione di 5 cluster (CL) tematici distribuiti su un piano definito dalla combinazione 
di 4 fattori.
Per la definizione di questo cluster (CL4) sono stati individuati 355 contesti elementari su 
un totale di 1.386 e quindi il 25,61% dell’intero materiale.
68

---

zio della confessione: la donna non viene identificata per il genere, ma 
riportata al suo essere persona. In tal modo, tuttavia, sembra perdere gli 
attributi di vittima; il che comporta che il partner non acquisisca quelli 
di aggressore e quindi la valorizzazione e il rispetto della persona in 
qualche modo depotenziano la dinamica di violenza riportata. Per lo 
psicologo e la psicologia, seppure denominati, non vengono individuate 
attività specifiche che li caratterizzano.
“Le azioni dei servizi”7 è la denominazione del cluster che racchiude 
lemmi (bisogno, familiare, dignità, società, rispetto, servizio sociale, in­
tervenire, diritto, servizio sanitario, scuola, generale, recuperare, com­
prendere, aiutare, consultorio, leggere, lavoro, mettere, valore, svolgere) 
che rinviano ai servizi sanitari e sociali, deputati a\V intervento (diritto, 
recuperare, comprendere, aiutare) per coloro che, spinti dal bisogno, vi si 
rivolgono per problematiche familiari, lavorative e scolastiche. La moda­
lità verbale dei lemmi indicati suggerisce l’attenzione alla funzione di ri­
sposta al bisogno che i servizi possono svolgere nel caso della violenza, 
attraverso l’ascolto, l’aiuto e il dare valore.
I lemmi del cluster denominato “I legami familiari”8 (uomo, figlio, 
vedere, marito, oggetto, considerare, vita, moglie, cambiare, coppia, don­
na, madre, realtà, maschio, casa, portare, padre, genitore, piccolo, rice­
vere) descrivono il contesto familiare (casa), enucleandone i diversi attori 
sociali - figlio, marito, moglie, coppia, madre, padre, genitore - e met­
tendone in risalto i processi relazionali che intercorrono tra i diversi 
membri nel tempo e le loro possibili trasformazioni; l’attenzione sembra 
focalizzarsi sulla dimensione riflessiva considerare e sulle sue possibili 
conseguenze: portare, cioè allo stesso tempo arrecare e sopportare su di 
sé. In questo senso “I legami familiari” vengono considerati alla luce dei 
possibili effetti connessi al tema dell’intervista.
Abbiamo, poi, il raggruppamento denominato “Le potenzialità e le 
esigenze di formazione del medico di medicina generale”9 con una fre­
quenza minore di lemmi (informazione, maggiore, tema, aggiungere, ar­
gomento, credere, informare, formazione, sensibilizzazione, riguardare, 
importante, medico di famiglia, necessario, formare, trattare, verso, gior­
nale, delicato, opportuno) che ne spiegano il contenuto. Essi sembrano
Per la definizione di questo cluster (CL3) sono stati individuati, sul totale. 343 contesti 
elementari che corrispondono al 24,75% dell’intero materiale.
Questo cluster (CL2) è stato definito da 325 contesti elementari che rappresentano il 
23,45% dcH’intero materiale esaminato.
La definizione di questo cluster (CL1 ) è legata a 209 contesti elementari, su 1.386, che cor­
rispondono al 15,08% del materiale in analisi.
69

---

caratterizzare l’universo dei medici di medicina generale - indicati dagli 
intervistati come medici di famiglia - in relazione a tale importante tema: 
la necessità di definizione di un delicato argomento, trattandolo con op­
portuna sensibilizzazione e formazione appresa e non solo attraverso 
l’informazione dai giornali.
L’ultimo raggruppamento che accoglie 1’11,11% dei lemmi, è stato de­
nominato “Il gruppo sociale e territoriale’’10. Essi sono: livello culturale, li­
vello economico, ceto basso, sociale, territorio, problema, carente, rischio, 
migliorare, legare, presenza, nascere, perdere, attenzione, provocare, ri­
scontrare, comune, istruzione. Tali termini rimandano a condizioni margi­
nali di basso ceto sociale che riguarda sia il livello culturale sia quello eco­
nomico. Sembrano trovare conferma i luoghi comuni secondo cui il pro­
blema riguarda l’altro: individui poveri, senza istruzione che hanno bisogno 
di migliorare le proprie carenze. Ma quanto è vero ciò? Questo cluster ri­
propone il duplice stereotipo della violenza da un lato connessa a un conte­
sto di basso ceto e allo stesso tempo ad azioni di provocazione.
Figura 1 - Spazio fattoriale (1-2) su cui si posizionano, graficamente, i cinque cluster 
.....0.4 (... ....... -... .....— -r-.-
® O51_I1 gruppo sociale e territoriale i
® 03_Le azi< ni dei servizi 02_I legami familiari
------------ ---- .------ ;------- ,---->--------- g«-------- —4------------:------------:------------:
-0,8 
-0.6 
-0,4 
-0,2 
0,0 
0,2 
0j4 
0,6 
0,8
* 01Le potenzialità e le esigenze di formazione 
del medicoidiu medicina genera e
( 
J -0,2 - 
4-..
I
( 
-0.4 
; -
; 
i
1
-0.6 
— 
-----
e
■ 
O4_I1 parroco che ascolta
-0.8
Sono 154 i contesti elementari che, su un totale di 1.860 classificati, formano questo 
cluster (CL5).
70

---

A supportare tali riflessioni vi è l’assenza, anche in questo cluster, del 
tema che caratterizza l’indagine: la violenza intrafamiliare sulle donne.
Nella fig. 1 (supra) è rappresentata la posizione dei cinque cluster ri­
spetto al piano fattoriale 1-2".
3.2. Analisi delle Corrispondenze Multiple
In un secondo tempo, mediante le combinazioni lineari ottimali dei 
punti-modalità delle variabili implicate, è stata fatta un Analisi delle Cor­
rispondenze Multiple (ACM) al fine di individuare le variabili sintetiche 
denominate semplicemente fattori o assi fattoriali.
Ciascun fattore identifica una struttura di sotto-insiemi opposti di 
co-occorrenze di lemmi e può essere raffigurato geometricamente come 
un asse con due polarità. Le parole collocate su polarità estreme posso­
no essere considerate massimamente distanti tra loro. Ogni asse quindi 
può essere trattato come una struttura generale costruita dall’opposizio­
ne di pattern separati di parole, che spieghiamo come tensione dicoto­
mica tra due pattern di simbolizzazione (Venuleo et al., 2009). A tal fi­
ne, i cluster tematici, su descritti, sono stati inseriti, insieme al ruolo 
“professionale” dei partecipanti, al genere sessuale (solo per i medici), 
all’età, al territorio di appartenenza e all’ampiezza del bacino d’utenza, 
come variabili attive.
Nella tab. 2 sono sintetizzate le variabili attive considerate con le rela­
tive modalità.
Dall’ACM sono stati presi in esame i primi quattro fattori che nel­
l’insieme spiegano il 31,78% dell’inerzia prodotta'2 e costituiscono quelli 
più rilevanti per comprendere le dimensioni latenti che ordinano l’universo 
discorsivo-rappresentativo delle intervistate.
" Sul primo fattore, i CL3 e CL5 si collocano in allo a sinistra sul piano fattoriale 1-2, in­
sieme a CL1 (posizionato nel terzo quadrante) che si oppone ai CL2 e CL4 siti rispettiva­
mente nel primo e nel quarto quadrante. Sul secondo asse i CL1 e CL4 si contrappongono ai 
CL2, CL3 e CL5. Sul terzo asse fattoriale, che va concepito ortogonalmente al piano della 
pagina, invece, i CL1, CL2 e CL3 si contrappongono ai CL4 e CL5. Infine, sul quarto fatto­
re i CL3 e CL4 si contrappongono ai CL1, CL2 e CL5.
" 11 tasso di inerzia o variabilità spiegata “è una misura eccessivamente pessimistica del­
l'effettivo potere esplicativo dei fattori e nel caso dell’ACM assume valori generalmente 
molto bassi anche per i primi fattori” (Gherghi, 1999). La causa di questo fenomeno è legata 
allo stesso metodo di analisi, difatti “la codifica disgiunta, imponendo una relazione di orto­
gonalità tra le modalità di una stessa variabile, introduce una sorta di sfericità nella nube dei 
punti” (Lebart, Morineau e Piron, 1995).
71

---

Tabella 2 - Variabili attive e modalità
Variabili attive
Modalità
Cluster tematici
Le potenzialità e le esigenze di formazione del medico di MG
I legami familiari
Le azioni dei servizi
Il parroco che ascolta
Il gruppo sociale e territoriale
Professione attuale
Medico di Medicina Generale
Parroco
Genere
Maschio
Femmina
Età
Dai 28 ai 35 anni
Dai 36 ai 61 anni
Dai 62 anni in su
Territorio di appartenenza
Napoli
Provincia
Zona
Zona Flegrea e Isole
Zona Vesuviana
Zona Nord
Centro storico
Residenziale collinare e lungomare
Fuorigrotta e dintorni
Aree periferiche e zona industriale
Utenza di riferimento*
Bassa
Media
Alta
* La variabile “Bacino d’utenza”, definita dalle modalità “alta”, “media” e “bassa” è stata ricava­
ta, proporzionalmente al numero di utenti indicati dagli intervistati, facendo, per i parroci, la me­
diana tra i fedeli che frequentano le funzioni parrocchiali in una settimana, quelli che partecipano 
alle altre attività parrocchiali e quelli che, in una settimana, si rivolgono alla parrocchia per 
ascolto e/o supporto personale; e, per i medici di medicina generale, dagli utenti regolari che fre­
quentano l’ambulatorio.
1° Fattore - “Valori sociali di riferimento”: “Relazionalità familiari” 
va. “Diritti individuali”
Il primo fattore, che è stato chiamato “Valori sociali di riferimento”, 
spiega il 15,08% dell’inerzia totale ed è espressione di come agiscono la 
72

---

spiritualità del parroco e la professionalità del medico, e cioè come l’ope­
rato sociale del parroco e del medico di Medicina Generale si collocano in 
un diverso universo semantico ponendosi verso direzioni opposte.
Per controllare la significatività dell’associazione tra una modalità e 
questo primo fattore, sono riportati i valori test” (V_TEST) delle modalità 
relative alle variabili attive che saturano sul semiasse negativo o positivo.
Sul semiasse negativo, che è stato denominato “Relazionalità familia­
ri’’, si collocano i parroci di ogni età, che svolgono attività in parrocchie 
con alta, media e bassa frequenza da parte dei fedeli; sono provenienti dai 
diversi territori della provincia e di Napoli. Questa polarità è, per di più, ca­
ratterizzata dalla presenza del CL2 (Legami familiari).
Le parole chiave14 caratterizzanti il semiasse negativo sono elencate 
in nota15.
Sul semiasse positivo definito “Diritti individuali” si dispongono, 
come per i parroci, i medici intervistati, di ogni età, siano essi maschi o 
femmine, con ampia media e piccola attività professionale provenienti 
da ogni area della provincia e di Napoli tranne che dalla zona di Fuori- 
grotta e dintorni. Questa polarità è, inoltre, contraddistinta dalla presen­
za del CL1 (Le potenzialità e le esigenze di formazione del medico di 
medicina generale)16.
L’asimmetria tra le due differenti figure è evidente: il parroco sembra 
inscritto in un universo semantico teso al mantenimento dei legami familia-
” I valori test servono a individuare le caratteristiche di ogni polarità fattoriale e cioè le 
opposizioni sugli assi orizzontale e verticale. Questa misura ha un valore soglia pari a + / 
-1.96.
14 Nella descrizione di tutti e quattro i fattori, verranno riportati unicamente i valori, al mas­
simo, delle prime 23 parole chiave/lemmi più significative.
I? Parole chiave caratterizzanti il Semiasse negativo: parroco (V_TEST -6.24), parrocchia 
(V_TEST -4.78), vita (V_TEST -4.59), dignità (V_TEST -4.51), Dio (V_TEST -4.47), 
aiutare (V_TEST -4.27), incontrare (V_TEST -4.22), uomo (V_TEST -4.13), debole 
(V TEST-3.91 ), crescere (V_TEST-3.63), credere (V_TEST-3.52), spirituale (V_TEST- 
3.51), creare (V_TEST -3.23), crisi (V_TEST -3.11), dinamico (V_TEST -2.91), Gesù 
(V_TEST -2.88), continuare (V_TEST-2.85), vivere (V_TEST -2.79), relazione (V_TEST 
-2.77), dramma (V_TEST -2.72), particolare (V_TEST -2.71), educare (V_TEST -2.69), 
dialogo (V_TEST-2.69).
16 Le parole chiave caratterizzanti il semiasse positivo sono: medico di famiglia (V_TEST 
7.77), paziente (V_TEST4.04). associazione (V_TEST 3.67),' rappresentare (V_TEST 3.47), 
professionale (V_TEST 3.43), argomento (V_TEST 3.1), legare (V_TEST 2.96), utilizzare 
(V_TEST 2.63), tutelare (V_TEST 2.58). occorrere (V_TEST 2.55), sensibilizzare 
(V_TEST 2.53), ambito (V_TEST 2.53), cominciare (V_TEST 2.49). migliorare (V_TEST 
2.46), carriera (V_TEST 2.45), carabiniere (V_TEST 2.3), servizio sociale (V_TEST 2.3), 
problema psichico (V_TEST 2.29). importante (V_TEST 2.29), forze dell’ordine (V_TEST 
2.28), quotidiano (V_TEST 2.26), genitore (V_TEST 2.2). rendere (V_TEST 2.18). 
73

---

ri così come caratterizzati nel contesto di riferimento. Ciò è ben evidente 
nel seguente brano:
Bisogna avere una maggiore conoscenza del ruolo della donna come sposa e 
mamma in una famiglia, perché il ruolo della famiglia è insostituibile per il 
rinnovo del miracolo della vita. Non si può nemmeno immaginare che l'uomo e 
la donna si incontrino come degli animali, e quando nasce un figlio lo si affida 
a qualcuno perché loro scappano, come avviene in qualche circostanza (esem­
pio 1, parroco).
Pertanto, l’attribuzione di valore alla dimensione relazionale mette il 
parroco in condizione di non leggere gli oneri e il prezzo richiesti alle 
donne per il mantenimento del legame familiare. Con il suo operato, egli 
diventa un elemento di mantenimento della stabilità familiare alle condi­
zioni date.
Il medico sembra, invece, cogliere l’esigenza di trasformazione sociale, 
acquisizione di maggiori conoscenze e possibilità d’intervento da parte 
delle strutture sociali e dei diversi corpi delle forze dell’ordine. E di questo 
il seguente brano è del tutto esemplificativo:
lo credo sia necessaria un’informazione continua sulla violenza sulle donna; so­
prattutto l'informazione deve essere diretta e deve essere chiara nel far capire a 
queste donne che non devono tacere (esempio 2, medico).
Pertanto il parroco sembra focalizzato sull’importanza del sostegno alla 
donna per il mantenimento dello status quo e il medico, invece sul ruolo 
della conoscenza quale strumento di cambiamento.
2° Fattore - “La soggettività individuale”: “Accogliere la sorte” v.v. 
“Possibilità di azione”
Il secondo fattore definito come “La soggettività individuale” spiega 
il 21,45% dell’inerzia totale. Vediamo qui la contrapposizione tra il polo 
negativo che si esplica nell’accettazione rassegnata della sorte (Esempio 
3, parroco) e il polo positivo che delinea la possibilità per l’individuo di 
porsi come soggetto attivo della propria esistenza (Esempio 4, parroco). 
Qui la modalità attiva non caratterizza differenze tra medici - di genere 
maschile e femminile - e parroci, quanto piuttosto tra medici e parroci 
della provincia e della città.
Il semiasse negativo, definito “Accogliere la sorte”, è saturato mag­
giormente dal CL4 (Il parroco che ascolta) e un po’ meno dal CL5 (Il 
gruppo sociale e territoriale). Le modalità presenti sono l’appartenenza 
74

---

territoriale alla zona di provincia, tranne la zona Flegrea e le Isole, e 
un’età compresa tra i 28 e i 61 anni. Le risposte dei parroci e dei medici, 
quindi, si caratterizzano a prescindere dal ruolo “professionale” che occu­
pano nella società.
Per il semiasse “Accogliere la sorte” non abbiamo tuttavia una modalità 
omogenea caratterizzata dall’appartenenza territoriale17 18
.
17 I lemmi che caratterizzano questo semiasse sono: unico (V_TEST -3.23), creare 
(V_TEST -3.19), Gesù (V_TEST -3.16), ricostruire (V_TEST -3.15), situazione (V_TEST 
-3.14), meritare (VJTEST -3.03), chiamare (V_TEST -2.97), piccolo (VJTEST -2.95), 
sorte (VJTEST -2.93), esprimere (V_TEST -2.91), parrocchia (V_TEST -2.54), coraggio 
(V_TEST -2.51), parroco (V_TEST -2.48), aumentare (V_TEST -2.45), mano (V_TEST - 
2.39). lavorare (VJTEST -2.37), disagio (V_TEST -2.36), Dio (VJTEST -2.35), ascoltare 
(VJTEST-2.35), persona (VJTEST -2.32), intervenire (V_TEST-2.33), carente (V_TEST 
-2.23), senso (VJTEST-2.17).
18 Le parole chiave che contraddistinguono il semiasse positivp sono: diritto (VJTEST 3.57), 
momento (VJTEST 3.43), pubblicità (V_TEST 3.45), giovane (V_TEST 3.28), figlio 
(V_TEST 3.27), corpo (V_TEST 3.18), leggere (V_TEST 3.15), ritrovare (V_TEST 3.11), 
arrivare (V_TEST 2.88), scuola (V_TEST 2.71), relazione (VJTEST 2.71), maggiore 
(V_TEST2.66), esistere (VJTEST 2.59), educare (V_TEST 2.59), autorità (V_TEST 2.57), 
mancare (VJTEST 2.52), giorno (VJTEST 2.36), rispettare (VJTEST 2.34), compiere 
(VJTEST 2.3). società (VJTEST 2.27), tenere (VJTEST 2.2), inferiore (VJTEST 2.13), di­
pendere (VJTEST 2.07).
Esemplificativo di questa dimensione è il passo che citiamo:
Speriamo che attraverso l'insegnamento, la scuola, l'istruzione, attraverso quindi 
i mezzi di informazione ma soprattutto attraverso la cultura riusciamo piano a 
vincere questo problema; perché, diciamoci la verità, nel 2011 convivere ancora 
con questa problematica certamente non ci fa onore, quindi il primo passo da 
fare è un cambiamento di mentalità (esempio 3, parroco).
Il semiasse positivo, “Possibilità di azione”, è saturato dai CL2 (I le­
gami familiari), CL3 (Le azioni dei servizi) e CL1 (Le potenzialità e le esi­
genze di formazione del medico di medicina generale); le modalità attive 
sono i parroci che risiedono nella città di Napoli e i medici delle zone resi­
denziali di Napoli; insieme ai parroci di età superiore ai 62 anni'8.
Il seguente passo e indicativo della dimensione:
E io credo che dovremmo creare delle opportunità, dei percorsi a livello 
culturale, a livello sociale affinché cresca la cultura che abbia come perno 
principale il rispetto dell'altro, il rispetto dell'altro in ogni relazione umana. 
Noi sappiamo che la stragrande maggioranza di questo fenomeno della 
violenza sulle donna nasce e si sviluppa e si consuma in un ambito domesti­
co (esempio 4, parroco).
75

---

Questo secondo fattore descrive il modo con cui gli intervistati vedono 
la donna che subisce violenza: essa o accetta la sorte occorsagli e ne subi­
sce i vincoli, o al contrario cerca di acquisire strumenti per modificare le 
vicende che accadono. Il rinvio sembra essere alla modalità di “essere nel 
mondo” tra l’accettazione passiva e rassegnata della sorte e la ricerca di di­
ventarne protagonista attraverso le proprie azioni. Qui osserviamo un ana­
logo posizionamento di parroci e medici collocati sull’asse della rassegna­
zione alla sorte, mentre gli intervistati più adulti, residenti in città e posi­
zionati sul semiasse positivo, sembrano cogliere le esigenze dell’indivi­
dualità e i possibili cambiamenti identitari allontanandosi, concettualmente, 
dalla condizione di una vita vissuta alla stregua del fato.
3° Fattore - “Le forze in campo”: “Punti di forza e contesto familiare 
in trasformazione” vs. “Vulnerabilità relazionali e sociali”
Questo terzo fattore, denominato “Le forze in campo”, che interpreta il 
27.51% dell’inerzia totale, identifica gli elementi di supporto e di vulnera­
bilità caratterizzanti il contesto familiare e sociale che possono favorire il 
rispetto della persona, ma non vede medici e parroci come modalità attive.
Il semiasse negativo, “Punti di forza e contesto sociale e familiare in 
trasformazione”, è saturato dal CL5 (Il gruppo sociale e territoriale) ed evi­
denzia i punti di forza (denuncia e formazione professionale) che agiscono 
sulla violenza. Su di esso si collocano i parroci residenti nella città di Na­
poli (tenendo fuori la zona di Fuorigrotta) con un’età superiore ai 62 anni e 
i medici della provincia, con una media attività lavorativa, di età compresa 
tra i 36 e i 61 anni19.
191 lemmi principali che caratterizzano questo semiasse sono: sociale (V_TEST -2.77), for­
ze dell’ordine (V_TEST -2.53), bello (V_TEST -2.47), rispettare (V_TEST -2.34), persona 
(VJTEST -2.32), aumentare (VJTEST -2.25), strada (V_TEST -2.25), denuncia (V_TEST 
-2.23), società (V_TEST -2.22), famiglia (V_TEST -2.16), cambiare (V_TEST-2.15), im­
portante (VJTEST -2.13), atto (VJTEST -2.07), grave (VJTEST -2).
La seguente citazione dalle interviste esemplifica:
Secondo me la cosa più importante è il potenziamento del servizio sociale e del 
servizio sanitario e una maggiore informazione principalmente da parte dei me­
dia sull'argomento. Ma io dico che io stesso dovrei avere maggiori informazioni 
perché non è un problema semplice questo che stiamo affrontando in questo 
momento (esempio 5, medico).
Il semiasse positivo che è stato denominato “Vulnerabilità relazionali e 
sociali” è saturato dal CL1 (Le potenzialità e le esigenze di formazione del 
medico). Le modalità presenti sono l’appartenenza al territorio provinciale 
76

---

per i medici di genere femminile che svolgono un’attività professionale con 
alta o bassa numerosità degli utenti211.
E qui una frase emblematica (esempio 6, medico) è la seguente:
Credo che si sappia poco sulla violenza, sia intrafamiliare che fuori, sulle donna 
in generale. Che ci sia una sottocultura che nasconde questo problema è anche 
eccessivamente vero; [...] bisogna iniziare a fare sì che il sommerso venga messo 
fuori. Forse ci vorrebbe un intervento maggiore sia da parte delle strutture sta­
tali sia di quelle sociali.
Il terzo fattore descrive pertanto le dimensioni che facilitano il rispetto e la 
difesa dell’individuo nel contesto familiare e sociale e alio stesso tempo le vul­
nerabilità che gli intervistati vi ravvisano. La provincia si differenzia, nuova­
mente, dalla città, sia per i medici sia per i parroci; i medici della provincia, e i 
parroci di oltre sessantadue anni sembrano riconoscere l’urgenza di formazione 
e uscita dal sommerso (denuncia); le donne medico insieme ai parroci della 
provincia nel loro insieme esprimono, invece, una decisa preoccupazione per il 
ruolo che le relazioni familiari esercitano sulle donne.
4° Fattore - “Comportamenti degli attori sociali”: “Luoghi e azioni di 
condivisione” vs. “Attori e strumenti”
Il quarto fattore, “Comportamenti degli attori sociali”, che interpreta il 
31,78% dell’inerzia totale, è stato spiegato come l’insieme che caratterizza 
i comportamenti degli attori sociali che agiscono nel contesto ambientale e 
relazionale; e anche qui non si ha una collocazione legata all’esercizio pro­
fessionale di medici e parroci.
Il semiasse negativo, “Luoghi e azioni di condivisione”, è saturato 
principalmente dal CL5 (11 gruppo sociale e territoriale), e poi dai CL1 
(Le potenzialità e le esigenze di formazione del medico) e CL2 (I legami 
familiari) su cui si collocano i medici di genere maschile, residenti nella 
città di Napoli e provincia (escludendo le Aree periferiche e la Zona Ve­
suviana), di età compresa tra i 36 e i 61 anni e che hanno un carico me­
dio di utenza21.
■° Le parole chiave qualificanti il semiasse positivo sono: casa (VJTEST 3.7), Napoli 
(VTEST 3.37), informazione (VJTEST 3.26), genitore (VJTEST 3.13), capitare (VJTEST 
2.86), padre (VJTEST 2.76), parlare (VJTEST 2.63), luogo (VJTEST 2.62), figlio 
(VJTEST 2.56), propria (VJTEST 2.48). informare (VJTEST 2.40), corpo (VJTEST 2.33), 
mese (V JTEST 2.33), caso (VJTEST 2.32), posto (VJTEST 2.31 ), limitare (VJTEST 2.25), 
Italia (VJTEST 2.22), madre (VJTEST 2.2), delicato (VJTEST 2.17), rappresentare 
(V TEST 2.14), storia (VJTEST 2.09), immagine (VJTEST 2.03).
■' I lemmi che caratterizzano questo semiasse negativo sono: aumentare (VJTEST —4.77),
77

---

Una maggiore collaborazione da parte degli organi preposti a questa funzione, 
praticamente le associazioni. Quelli che mancano veramente sono i vari perso­
naggi preposti o dall'AsI o dal Comune per un contatto diretto con la popolazio­
ne: se non c'è la conoscenza del territorio e delle sue situazioni socio-eco­
nomiche, non andiamo da nessuna parte né con le assistenti sociali né con le 
varie associazioni! (esempio 7, medico).
Il semiasse positivo, “Attori e strumenti”, su cui satura il CL4 (Il medi­
co che ascolta), è caratterizzato dalle donne medico di famiglia presenti sul 
territorio vesuviano e nelle aree periferiche e zona industriale con un’età 
compresa tra i 28 e i 35 anni e che abbiano un elevato numero di utenti22.
Ascolto le pazienti come se fosse uno sfogo. Cerco di dare loro un conforto, però 
non penso di essere in grado di poterle aiutare come uno psicologo. Per quanto 
riguarda le istituzioni, non ho molta fiducia perché qualche paziente che vi si è 
recata non è rimasta soddisfatta, per i tempi di attesa, il modo di comporta­
mento delle addette e, naturalmente, inviti in struttura privata in un secondo 
tempo (esempio 8, medico).
Questo quarto fattore spiega il rapporto tra possibili azioni che possono 
essere messe in atto nel contesto di vita locale e istituzionale e le compe­
tenze necessarie per affrontare il problema con un enfasi sulla dimensione 
relazionale {ascoltare, trattare); è particolare leggere il termine confessare 
accanto a quello di medico di famiglia, quasi a confondere i due ruoli, attri­
buendo a essi, quindi, delle erronee funzioni all’interno della società. Qui, 
ancora una volta, vediamo una caratterizzazione delle donne medico, in 
particolare giovanissime (28-35 anni) che già era emersa nell’attenzione a 
una sensibilità relazionale espressa nel semiasse positivo del terzo fattore,
cultura (V_TEST -4.46), ambito (V_TEST -4.18), rischio (V_TEST -3.3), servizi sociali 
(V_TEST -3.12), lesione (V_TEST -3.08), associazione (V_TEST -3.07), esercitare 
(V_TEST -2.74), famiglia (V_TEST -2.7), realtà (V_TEST -2.69), opportuno (V_TEST - 
2.63), evento (V_TEST-2.61), scuola (V_TEST -2.6), esperienza (V_TEST -2.55), ultimo 
(V_TEST -2.52), normale (V_TEST -2.41), luogo (V_TEST -2.41), prevenire (V_TEST- 
2.29), sociale (V_TEST -2.22), concetto (V_TEST -2.2), asl (V_TEST -2.2), partire 
(V_TEST-2.14), senso civile (V_TEST-2.09).
” Le parole chiave che contraddistinguono il semiasse positivo sono: confessare (V_TEST 
4.48), medico di famiglia (V_TEST 4.39), quotidiano (V_TEST 4), problema (V_TEST 
3.78), anziano (V_TEST 3.49), tramite (V_TEST 3.44), trattare (V_TEST 3.4), manifestare 
(V_TEST 3.34), madre (V_TEST 3.3), persona (V_TEST 2.93), ascoltare (V_TEST 2.89), 
pensare (V_TEST 2.88), carabiniere (V_TEST 2.80), competente (V_TEST 2.79), conoscere 
(V_TEST 2.7), parroco (V_TEST 2.57), questionario (V_TEST 2.56), trovare (V_TEST 
2.51 ), risolvere (V_TEST 2.47), riuscire (V_TEST 2.45), problema psichico (V_TEST 2.4), 
tempo (V_TEST 2.37), Italia (V_TEST 2.36).
78

---

“Vulnerabilità relazionali e sociali”. Riconosciamo qui nell’età un fattore 
che orienta alla prevenzione e all’intervento istituzionale per le donne vit­
time di violenza.
4. Conclusioni
Dall’esame dei cluster individuati vediamo come il fenomeno violenza 
sulle donne, oggetto delle interviste, risulti una “presenza assente”, in 
quanto quasi mai menzionato nelle sue caratteristiche e peculiarità. I cluster 
definiscono il fenomeno evidenziando il ruolo del parroco che ascolta 
(cluster 4), le azioni dei servizi (cluster 3), i legami familiari (cluster 2), le 
potenzialità e le esigenze di formazione del medico (cluster 1) e le respon­
sabilità del gruppo sociale e territoriale di appartenenza (cluster 5).
L’organizzazione in fattori dell’universo semantico ha così portato alla 
definizione di quattro dimensioni fattoriali che abbiamo denominato:
1. 
valori sociali di riferimento;
2. soggettività individuale;
3. forze in campo;
4. comportamenti degli attori sociali.
Nei primi due, abbiamo individuato un’attenzione specifica all’ascolto 
e alla considerazione della dimensione familiare; tuttavia, la modalità con 
cui si esprime la loro caratterizzazione, seppur rispettosa della persona, 
sembra renderli del tutto insensibili alla dimensione di vittima della donna. 
In particolare il primo fattore “valori sociali di riferimento” vede una diver­
sa collocazione per medici e parroci; i primi attenti ai diritti della donna, i 
secondi tesi alla tutela della dimensione familiare, mettendo in secondo 
luogo il prezzo richiesto alle donne per raggiungere lo scopo. Potremmo 
parlare, quindi, per i parroci di un ascolto che comporta partecipazione 
emotiva, senza porsi alcuna finalità trasformativa del contesto familiare e 
delle circostanze subite. In supporto a tale “insensibilità” c’è stato un dato 
emerso dall’analisi testuale, per cui, seppur vi sia una co-occorrenza dei 
termini parroco e psicologia/psicologo, gli intervistati sembrano avere una 
scarsa conoscenza delle peculiarità e specificità dell’intervento psicologico 
assimilandolo a una generica funzione di ascolto. Manca ogni considera­
zione di come l’ascolto possa avere una funzione trasformativa, in quanto 
nella dualità della relazione e nel riconoscimento delle emozioni e vicende 
subite la persona ritrovi il senso di sé e quindi la possibilità di affrontare 
una situazione subita uscendo dalla rassegnazione passiva degli eventi. In­
fatti, riuscire a valorizzare i punti di forza e le risorse interne ed esterne 
79

---

aiuterebbe le donne a intraprendere strategie utili per sottrarsi alla violenza. 
Inoltre, per garantire alla donna informazioni e indicazioni necessarie per 
comprendere e affrontare la sua situazione è importante che figure come i 
medici e i parroci abbiano una conoscenza delle varie strutture presenti de­
putate a una specifica accoglienza al fine di favorire un lavoro in rete.
Con questa ricerca, abbiamo trovato conferme ai risultati presentati 
nel Capitolo 3 e nell’articolo di Arcidiacono et al. (2012) ottenuti attra­
verso un metodo che permette al ricercatore di spiegare e interpretare, in 
forma innovativa, il materiale testuale raccolto (Grounded theory). In 
questo caso, invece abbiamo voluto far parlare i testi attraverso l’analisi 
delle occorrenze e co-occorrenze delle parole. Pertanto la scelta di ap­
profondire il fenomeno della violenza sulle donne da più punti di osser­
vazione indipendenti, utilizzando approcci e tecniche differenti ci ha 
permesso, la “triangolazione” delle metodologie di analisi usate (Flick, 
2004; Denzin, 1970; Campbell, 1964) consentendo di ottenere maggiore 
accuratezza e ricchezza nei risultati.
80

---

5. La violenza famigliare nella voce 
di assistenti sociali, 
medici di pronto soccorso e psicologi
di Immacolata Di Napoli
1. Introduzione e obiettivi
Nei capitoli precedenti abbiamo analizzato come i medici di famiglia e 
i parroci interpretino e leggano la violenza sulle donne che si svolge in fa­
miglia. Si vuole ora ampliare la prospettiva ai servizi dedicati e non dedi­
cati a cui la donna potrebbe rivolgersi con una richiesta di aiuto.
Come evidenziato da uno studio longitudinale condotto in America 
(Rivara et al., 2007), si pone la necessità di riflettere sulle modalità di ac­
coglienza riservate alle donne, nei servizi non dedicati (servizi di salute 
mentale, servizi per abuso di sostanze, day hospital, visite di emergenza, e 
degenze) di cui usufruiscono maggiormente le donne che hanno vissuto 
esperienze di violenza. Interessanti i risultati di una ricerca con donne vit­
time di violenza (Chang et al., 2004), le quali hanno espresso le proprie 
aspettative sul supporto da ricevere nei servizi.
Nello specifico, le donne intervistate richiedono interventi informativi e 
counselling individuali come primo sostegno e, inoltre, esprimono il desi­
derio di non essere identificate con la sigla 1PV (Intimate Partner Violence), 
preferendo servizi che aprano a diversi interventi, che considerino centrale 
il loro essere persona.
In una prospettiva ecologica (Bronfenbrenner, 1979) e psicopolitica 
(Prilleltensky, 2008) la ricerca si propone di indagare il fenomeno della 
violenza sulle donne nella realtà napoletana, per comprendere le modalità 
di presa in carico e raccordo tra i servizi, al fine di cogliere le strategie 
adottate per il supporto alle vittime.
Abbiamo pertanto voluto indagare:
• 
le esperienze di operatori di servizi dedicati (sportello ascolto donna, 
centri di contrasto alla violenza) e non dedicati (consultori, pronto soc­
81

---

corso ospedalieri, associazioni) nell’attuazione d’interventi di gestione 
e presa in carico delle vittime;
• 
le modalità di dialogo e collaborazione adottate dalle strutture conside­
rate, al fine di cogliere le forme di oppressione o sostegno delle vittime 
di violenza, che caratterizzano gli assetti organizzativi e comunitari esi­
stenti nel contesto napoletano.
La finalità della ricerca è dunque esplorare la visibilità della gestione 
dei processi d’aiuto nei casi di violenza sulle donne, attraverso le esperien­
ze dei servizi dedicati e non dedicati, per analizzare:
• 
contesti sociali e culturali in cui i servizi sono inseriti;
• 
finalità e interventi offerti dai servizi;
• 
modalità di collaborazione con altre strutture presenti sul territorio;
• 
vissuti e modalità di comprensione del fenomeno della violenza da 
parte degli operatori, maturati nelle proprie esperienze professionali;
• 
proposte di definizione e implementazione dei piani di intervento e di 
sensibilizzazione nel territorio.
2. Metodologia e procedura
Per la ricerca sono stati contattati 11 operatori (2 maschi, 9 femmine, 
con età compresa tra i 29 e i 65 anni, età media 52 anni) (cfr. tab 1).
Degli intervistati, due operatori lavorano in servizi dedicati (lo spor­
tello di ascolto di un’associazione e un Centro Anti violenza) e nove in 
servizi non dedicati (pronto soccorso ospedaliero, consultori familiari e 
unità operative di realtà ospedaliere locali). Essi sono espressione di dif­
ferenti profili professionali: medici (3), assistente sociale (1), neuropsi­
chiatra (1), psicologi (5), coordinatrice di associazione (1), e svolgono la 
propria attività lavorativa da un minimo di 2 anni di servizio a un massi­
mo di 33 anni1 (cfr. tab. 1).
1 I partecipanti sono stati contattati telefonicamente per informarli delle finalità del progetto 
di ricerca, chiedere la disponibilità a essere intervistati, concordare luogo e tempo del­
l’incontro. A ciascun intervistato è stato richiesto di firmare un modulo di consenso infor­
mato per il trattamento del materiale testuale ottenuto. Le interviste (effettuata da Alessandra 
Chiurazzi), ciascuna dalla durata di circa 50 minuti, sono state registrate e integralmente tra­
scritte. Per le interviste è stata utilizzata una guida all’intervista focalizzata (Arcidiacono, 
2012), predisposta per raccogliere informazioni relative a:
• descrizione del servizio: figure professionali presenti, obiettivo del servizio, caratteri­
stiche del quartiere, collaborazione con altri enti o servizi;
• rappresentazione del fenomeno della violenza sulle donne: richieste poste dalle vittime: 
modalità e dinamiche del rapporto di coppia violento; caratteristiche dell’aggressore;
82

---

Tabella 1 - Descrizione degli intervistati
Tipologia 
del servizio
Mansione.
Pro filo professionale / servizio
Sesso
Età
Anni
di servizio
Servizio 
dedicato
Presidente Centro Antiviolenza
F
65
20
Servizio 
non. dedicato
Responsabile Centro Famiglie
F
58
25
Servizio 
non dedicato
Psicologo Sportello sostegno alla 
genitorialità
F
36
13
Servizio 
dedicato
Presidente associazione. Psicoioga.
F
29
2
Servizio 
non dedicato
Psicoioga dirigente, struttura 
ospedaliera
F
57
5
Servizio 
non dedicato
Dirigente F. F. Struttura ospedaliera
F
54
20
Servizio 
non dedicato
Specialista ambulatoriale. Struttura 
ospedaliera
M
56
22
Servizio 
non dedicato
Coll. Professionale. Assistente
Sociale esperta. Struttura ospedaliera
F
56
30
Servizio 
non dedicato
Responsabile accoglienza. Dirigente 
medico. Struttura ospedaliera
F
57
9
Servizio 
non dedicato
Specialista ambulatoriale. Struttura 
ospedaliera
F
47
8
Servizio 
non dedicato
Direttore UOSC. Struttura 
ospedaliera
M
62
33
3. Analisi dei dati e risultati
I dati sono stati analizzati attraverso il metodo della Grounded 
Theory2.
Dalla lettura delle 11 interviste sono stati rilevati, nella fase della codi­
fica aperta, 372 codici, successivamente raggruppati in macrocategorie di
• 
modalità d’intervento del servizio: accoglienza della domanda, gestione e presa in cari­
co della vittima;
• 
azione e interventi preventivi adottati, proposte operative per la messa a punto di inter­
venti più coerenti alle richieste.
' Per la descrizione del metodo di analisi si rimanda al Capitolo 3, par. 4.2. 
83

---

seguito riportate, mantenendo all’interno di ciascuna categoria la distinzio­
ne tra servizi non dedicati e servizi dedicati.
La macrocategorie individuate nella seconda fase sono:
• 
dialogare sulla violenza nella realtà della città di Napoli;
• 
la collaborazione tra i servizi nell’accoglienza delle vittime (creazione 
di una rete informale);
• 
dalla rete informale alla richiesta di un protocollo di collaborazione 
tra enti.
3.1. Dialogare sulla violenza con gli abitanti dei quartieri napoletani
La percezione dei servizi non dedicati nei cittadini napoletani. Nelle 
parole degli intervistati emerge che i servizi non dedicati rappresentano, per 
i cittadini, un riferimento importante, divenendo spesso un interlocutore 
familiare proprio in quanto servizio riconosciuto.
L’accrescersi di un senso di continuità e familiarità avvertito dagli 
utenti è attribuito da un’intervistata alla stabilità garantita da alcuni profes­
sionisti, che operano nei servizi sin dalla loro istituzione.
Il passaparola rappresenta il principale strumento per la conoscenza dei 
servizi, a cui si tende ad accedere solo attraverso l’istaurarsi di una cono­
scenza diretta con gli operatori.
La violenza sminuita dalla rete familiare e amicale: sopporta e subisci. 
Il contesto culturale e sociale rappresenta un forte deterrente per l’operato 
dei servizi. Molto spesso, infatti, la donna trova nel sistema familiare e 
amicale una struttura che, invece, di aiutarla a troncare la relazione violen­
ta, la sostiene a sopportare e andare avanti, per il bene della famiglia, clas­
sificando il comportamento violento del compagno come un “brutto mo­
mento”, lasciandola poi sola nell’affrontare il partner.
Tante volte c'è un contesto culturale, in cui la famiglia e gli amici cercano di 
aiutare la donna a superare il brutto momento che sta vivendo, sottovalutando 
la gravità della situazione e del rischio che la donna corre. Tante volte il rischio 
si concretizza in situazioni gravi, anche di morte. Molti problemi si rintracciano 
sicuramente in una mancanza di enti, di reti che possano appoggiarle, proteg­
gerle. Credo poi, che fondamentalmente è la solitudine che, spesso, si crea e 
rende più malvagia la violenza (F., 57 anni, dirigente medico, responsabile di­
strettuale per l’accoglienza).
La denuncia, nel contesto familiare e amicale, non è considerata 
84

---

un’azione giusta da intraprendere, in quanto essa produce per la vitti­
ma lo svantaggio di mostrare le proprie debolezze e la propria respon­
sabilità nell’aver provocato il comportamento violento del partner. 
Inoltre, come raccontano gli intervistati, le donne rifuggono dall’idea 
di intraprendere un percorso legale perché fedeli al mandato familiare 
e sociale di tenere salda la famiglia, riconosciuto come attinente al ge­
nere femminile.
Riprendendo la caratteristiche individuate da Eleanor Walker3 
(2009), appare qui interessante sottolineare che la difficoltà a svincolarsi 
da un rapporto di violenza non è riconducibile a caratteristiche pretta­
mente individuali, ma, come emerge dal materiale testuale, anche a di­
mensioni contestuali che orientano e rinforzano la donna nella gestione 
e mantenimento del rapporto violento.
Tante volte la donna non si sente di denunciare, perché poi potrebbe essere 
messa in mostra, potrebbe essere accusata di aver indotto il comportamento 
violento (F., 47 anni, specialista ambulatoriale).
La visibilità dei servizi dedicati. Nelle testimonianze delle operatrici 
dei servizi dedicati, nati nel mondo del terzo settore, diviene fonda­
mentale che l’ingresso sul territorio sia sancito da un riconoscimento 
istituzionale.
Difatti, per promuovere la visibilità del servizio e per contrastare un 
possibile senso d’isolamento, un’intervistata del terzo settore richiama l’im­
portanza che riveste una sede “ufficiale”.
11 bisogno degli operatori di uscire dal senso d’isolamento, riflette 
quanto esperito dalle vittime di violenza; gli operatori dei servizi dedicati 
hanno, infatti, come obiettivo di costruire una rete di rapporti formalmente 
condivisi attraverso corsi di formazione, convegni, seminari con altri ope­
ratori, servizi sociali, forze dell’ordine.
■’ L’autrice individua 9 indici ricorrenti nelle donne che hanno subito esperienze di maltrat­
tamento:
1. 
bassa autostima;
2. 
ritenere i maltrattamenti usuali;
3. 
credere nello stereotipo femminile della subordinazion'e'sessuale;
4. 
assumere su di sé la responsabilità per le azioni del maltrattatore;
5. 
soffrire di sensi di colpa, negare terrore e rabbia;
6. 
essere in grado di manipolare l’ambiente domestico per evitare la violenza o la morte;
7. 
soffrire di gravi reazioni di stress,
8. 
utilizzare il sesso per stabilire intimità;
9. 
non cercare un aiuto esterno.
85

---

Nella realtà operativa, però, solo la fiducia e la conoscenza diretta tra 
gli operatori rappresentano il collante per un dialogo fattivo nella presa in 
carico delle vittime.
La conoscenza a cui alludono gli operatori intervistati rimanda a un le­
game collaborativo che affonda le sue radici più su un piano personale e 
amicale che sulla differenziazione di competenze professionali e di mission 
specifica del servizio.
Sembra quindi che, in assenza di procedure formalizzate, la collabo- 
razione tra i servizi avviene sulla base di “affinità elettive”, o meglio del 
riconoscimento e del rispecchiamento di sensibilità simili tra i diversi 
operatori.
Accessi vietati al servizio. Ma quando li smonti? Nonostante il ricono­
scimento goduto dai servizi dedicati e non dedicati, gli operatori intervistati 
raccontano della difficoltà d’intervenire in quei contesti socio-culturali do­
ve la violenza è letta come manifestazione di affetto.
A parere degli intervistati, la violenza, come espressione di amore, è un 
pensiero principalmente diffuso nei quartieri della città di Napoli che si ca­
ratterizzano per un basso livello culturale e per la presenza, profondamente 
radicata, di criminalità e degrado sociale.
È proprio in tali contesti che l’essere violento gode di riconoscimento 
sociale e sancisce la piena appartenenza a un sistema sociale, dove è diffusa 
la mentalità dell’essere sottomessa al maschio (E, 56 anni, assistente so­
ciale, consultorio familiare).
Deve diventare cultura che le mani non si usano, ma non sto parlando solo di 
violenza di genere e sui bambini ma anche di bullismo. Al momento, però, la 
cultura che circola è che i violenti hanno il vantaggio secondario di sentirsi dire 
che hanno fatto bene, sono apprezzati. Allora come e quando li smonti? (M., 56 
anni, neuropsichiatra infantile ambulatoriale).
Senso di affaticamento e perplessità trapelano dalle parole degli opera­
tori, che si scontrano con la difficoltà di introdurre elementi di cambia­
mento culturale, laddove la legge del quartiere è chiusa alle evoluzioni 
delle normative.
Ormai in Italia, con il famoso articolo 84 del codice di procedura civile, l'essere 
incinta non è considerato più un grave motivo [che obblighi al matrimonio] 
dato che siamo nel 2011. Per noi, a Napoli, restare incinta è ancora un grave 
motivo; infatti la ragazza che scappa di casa e passa una notte fuori con il 
proprio fidanzato, quella che qui viene definita "'a fujuta", si deve sposare, 
86

---

praticamente, altrimenti perde la faccia nel quartiere (F., 56 anni, assistente 
sociale, consultorio familiare).
La “chiusura” dei quartieri trova radici e alimento in un assetto familia­
re, come sostiene un’intervistata, dai confini estremamente rigidi e ristretti.
3.2. Servizi a confronto nell’accoglienza e presa in carico della vittima di 
violenza
Operare in isolamento. L’assenza di una rete formalizzata genera un 
profondo sentimento di solitudine, sfondo emotivo comune nelle esperienze 
degli operatori intervistati rispetto alla gestione delle storie di violenza. In 
siffatta situazione, gli intervistati raccontano di fare appello alla propria 
volontà come unica risorsa fondante del proprio intervento.
La legge 328 ha finalmente, dopo anni, regolamentato il servizio sociale, ma re­
stano le debolezze: non ci sono mai soldi, risorse. Tutto ciò che vogliamo fare è 
dato sempre e soltanto dalla buona volontà individuale (E, 56 anni, assistente 
sociale, consultorio familiare).
Scorre, infatti, nelle varie interviste l’idea che, nell’approccio alla vit­
tima di violenza, va fatto appello esclusivamente alle sole risorse personali 
e a quelle degli operatori del proprio servizio. Nello scenario che si delinea 
si amplifica, pertanto, la percezione del proprio limite rispetto alla com­
plessità che un caso di violenza richiede.
Noi cerchiamo di utilizzare le poche risorse a disposizione. Abbiamo delle vo­
lontarie psicologhe, degli operatori sensibili, ci mettiamo insieme, e insieme alle 
donne portiamo avanti un'esperienza comune che possa creare consapevolezza 
(F„ 57 anni, ginecologa, responsabile distrettuale per l'accoglienza).
Una notazione specifica meritano le esperienze dei medici intervistati 
che esprimono la richiesta di scambio e collaborazione multiprofessionale 
nell’accoglienza della vittima di violenza.
I medici raccontano della propria difficoltà a operare in contesti ambien­
tali dove il senso di emergenza va a discapito del rispetto della riservatezza e 
della privacy dei pazienti; dove la propria attitudine a restare lucidi di fronte 
alle emozioni rende difficile comprendere e contenere adeguatamente lo stato 
di confusione della vittima; e infine, dove la difficoltà percepita dal medico 
nel verbalizzare i segni di violenza, impressi nel corpo, può lasciare sommer­
87

---

sa la sofferenza e, soprattutto, la paura a svincolarsi da relazioni violente. Lo 
spazio fisico di accoglienza nei contesti di pronto soccorso, come sottolinea 
Garcfa-Moreno (2002), rappresenta una condizione necessaria per accrescere 
la sicurezza e la disponibilità al dialogo nella donna. Bisogna aggiungere, 
inoltre, che l’assenza di uno spazio fisico riservato si riverbera anche sullo 
stesso operatore, che vive la difficoltà di ritrovare in sé uno spazio di ascolto 
e accoglienza del malessere della vittima.
Noi abbiamo una sala, la cosiddetta sala dei codici gialli, e quindi sentiamo 
contemporaneamente 8-10 persone, non c'è una particolare riservatezza, ci sono 
dei separé, ma sono dei divisori per la privacy, per spogliarsi e per le visite. 
L'atmosfera è quella di stare insieme a tanta altra gente, per cui se qualcuno 
pensasse di denunciare un fatto del genere, certamente sentirebbe una difficol­
tà. Non c'è quella condizione mentale per un argomento delicato (M., 62 anni, 
direttore UOSC).
I servizi: microcosmi di lingue e culture differenti. Non sempre si può 
comunicare. Nelle interviste emerge una scarsa, se non assente, fluidità di 
passaggio tra i servizi, sostenuta da un’incomprensione tra gli operatori ri­
spetto alla gestione e risposta data alla vittima.
La ragazza era andata lì per sfogarsi, e invece l'operatore del centro antivio­
lenza, ha operato evidentemente con una deformazione professionale, ha 
fatto scattare la denuncia contro il padre. Poi sono venuti da me, attraverso 
un'altra richiesta, perché la ragazza ha sentito in qualche modo che la sua 
richiesta era andata oltre, quindi sono venuti, ho consultato anche il padre, 
hanno elaborato correttamente il lutto e si sono riuniti di nuovo, però in­
tanto il procedimento penale va avanti, è avviato oramai (M., 56 anni, neu­
ropsichiatra infantile ambulatoriale).
Ci sono capitati casi in cui quando abbiamo interagito con servizi sociali ci 
siamo sentite dire delle cose un po' particolari, oppure con la polizia che 
molte volte minimizza con le donne che vogliono sporgere denuncia, di­
cendo "vabbe' è suo marito, cerchi di sistemare" (F„ 29 anni, psicoioga, 
associazione).
In altri casi, invece, sembra che il passaggio sia ostruito dall’appar­
tenenza a servizi di natura differente, cioè istituzionali e del terzo settore.
L’appartenenza a strutture differenti pone una serie di difficoltà dovute 
ai diversi percorsi organizzativi (orari di servizio, ambiti di intervento ecc.), 
ma che, a volte, celano uno scarso riconoscimento, in particolare per enti 
del terzo settore.
88

---

Spesso non siamo riusciti ad avere incontri con gli assistenti sociali. Per noi 
operatori di servizi non riconosciuti, appartenenti a una rete associativa e 
non a una rete istituzionalizzata, è stato proprio difficile avere un appunta­
mento. Altre volte siamo stati chiamati solo all'ultimo momento, per disdire 
un incontro (F., 36 anni, psicoioga, centro ascolto familiare di volontariato 
sociale).
La rete di solidarietà degli operatori. Nelle interviste emerge una chia­
rezza procedurale nella gestione della vittima sia da un punto di vista psi­
cologico che di assistenza sociale e legale; ciò, però, non si concretizza sul 
piano della realtà operativa, poiché, come espresso in un’intervista, appare 
eccessivamente dispendioso creare di volta in volta un’impalcatura di col­
legamento tra i servizi.
Per noi offrire un buon counselling è più facile che costruire una rete, perché do­
vrebbe intervenire la macrostruttura per creare una rete adeguata (F., 57 anni, 
dirigente medico responsabile distrettuale per l'accoglienza).
Si delinea nelle parole degli intervistati un variegata modalità di in­
tervento tra i servizi che, se da un lato allude a una ricchezza di esperien­
za, dall’altro evidenzia un profondo senso di scollegamento e disaccordo, 
che si esplica sul piano sia prettamente organizzativo sia concettuale e 
metodologico.
Dalla rete informale alla richiesta di un protocollo di collabora­
zione tra enti: bisogno di una rete. La richiesta di un protocollo uffi­
cializzato è l’aspettativa di tutti gli operatori; infatti, un percorso chiaro 
e definito potrebbe facilitare l’accesso ai servizi delle donne, le quali 
potrebbero così trovare in essi un messaggio che si contrapponga in 
modo chiaro a quanto i suoi sistemi di appartenenza e riferimento le 
propongono.
Un’intervistata afferma, poi, la necessità di un coinvolgimento di 
altre strutture territoriali che possano sostenere, anche materialmente, il 
passaggio della vittima di violenza da un servizio all’altro. La necessità 
di rendere facilitante il contesto locale nei passaggi tra i servizi potreb­
be ridimensionare la resistenza psicologica delle vittime nel richiedere 
sostegno.
lo credo che nel territorio manchi un importante anello di congiungimento per 
affrontare meglio i problemi della violenza sulle donne. Noi collaboriamo in rete 
ma non c’è né una convenzione, né un protocollo d'intesa; insomma non c'è 
89

---

nessun accordo di collaborazione, lo credo che si dovrebbe costruire un percorso 
chiaro, un'offerta esplicita che oggi non c'è. lo credo si debba costruire sul ter­
ritorio, anche un centro ben individuabile, con delle figure professionali compe­
tenti, a cui poter rivolgersi con facilità, avendo la possibilità di trovare nel pro­
prio territorio un supporto, un affiancamento. Noi le inviamo in un altro posto 
che non fa parte del loro territorio, le creiamo dell'imbarazzo nel rivolgersi a un 
altro centro, dove vedranno altre persone, racconteranno di nuovo la loro storia; 
tante volte le donne non hanno nemmeno gli strumenti per potersi spostare, non 
hanno la macchina, non hanno chi le accompagna, e in questi casi dovrebbe es­
sere previsto anche un accompagnamento fisico. Credo che se vogliamo essere 
efficaci vada predisposta su tutti i territori una rete d'intervento (F., 57 anni, di­
rigente medico responsabile accoglienza).
Si evidenzia, da parte di alcuni operatori, la necessità di creare delle 
unità di lavoro complesse e multidisciplinari, che abbiano la finalità di sup­
portare e accompagnare alcune figure professionali nell’accoglienza e 
ascolto delle vittime di violenza.
lo, come centro (ospedaliero) ho veramente molto bisogno di una psicoioga, però 
non esiste un percorso, se ho un problema usufruisco molto dei colleghi di un 
altro ospedale, perché li ci sono sia psichiatri che psicologi (F., 47 anni, speciali­
sta ambulatoriale).
3.3. Prevenzione dal basso: Ripristinare l’idea di un centro di aggregazione
Intessere la rete tra i servizi appare un aspetto fondamentale nella 
presa in carico delle vittime di violenza, che deve essere sostenuta dalla 
costituzione di sportelli gratuiti e anonimi sul territorio, che possano fa­
re crescere, nei cittadini e nelle cittadine, fiducia in un servizio accessi­
bile, efficace e facilmente raggiungibile. Interessante in proposito la 
punteggiatura sulla funzione del medico di base, come colui che ha in 
carico la famiglia (medico di famiglia, appunto), a cui è richiesta la 
competenza di riconoscere e prendersi carico del malessere non solo fi­
sico della famiglia.
Un protocollo d’intesa per dare voce alla violenza. Appare interessante 
rilevare come le percezioni d’isolamento e difficoltà, avvertite nella realtà 
dei servizi dedicati e non, siano speculari all’esperienza vissuta dalle donne 
vittime di violenza.
La Core Category individuata, richiesta di un protocollo d’intesa (cfr. 
fig- 1), e la rete concettuale che la sostiene, sintetizzano a pieno i vissuti 
90

---

degli operatori, che denunciano la mancanza di un protocollo di intesa che 
dia continuità agli interventi e faciliti la condivisione di intenti nell’approc- 
ciare le vittime di violenza.
Figura ] - Richiesta di un protocollo d'intesa
è contrapposto a
Asimmetria di potere 
tra istituzione 
e terzo settore
1
Asimmetria 
|
uomo-donna j
i Condivisione ;
! di intenti j
!------------------------------i è parte di
Scarsa continuità 
degli interventi
associato 
a
RICHIESTA DI UN 
PROTOCOLLO 
DI INTESA
è 
strategia 
di
è 
strategia 
di
Senso di isolamento i
è 
associato
a
Vissuto emotivo 
della vittima
è 
associato
è parte di
è associato a
| Senso di dedizione ,
i__________ _ _______ !
associato 
a
La “buona” volontà 1 
dell'operatore |
Senso di impotenza
è
a
La richiesta di una sinergia istituzionalizzata sarebbe utile per livellare 
le asimmetrie di potere percepite nel dialogo tra enti istituzionali e operatri­
ci che prestano servizio nelle realtà del mondo associativo e del terzo setto­
re; asimmetria che sembra fare eco alle dinamiche di potere che caratteriz­
zano il rapporto aggressore-vittima.
Il collegamento e la condivisione si presentano come potenti antidoti al 
senso d’isolamento e di precarietà, che al momento regna sovrano nelle 
esperienze e nei vissuti degli operatori, le cui uniche armi, per sollevare la 
vittima dalle sue penose vicissitudini, sembrano essere la dedizione, la sen­
sibilità e la buona volontà.
Tali armi spesso possono provocare un’illusione di potenza a cui 
immediatamente segue, come contraltare, un profondo senso di impo­
tenza e di limite.
La rete della solidarietà tra gli operatori, che ha come unico criterio il 
riconoscimento di affinità elettive tra i professionisti, deve essere rinforzata 
da una rete che affonda le sue maglie nell’esplicitazione di un sistema cul­
turale, valoriale e operativo comune a tutti gli operatori.
91

---

Il brancolare in vicoli ciechi avvertito dagli operatori di fronte alla te­
stimonianza di violenza è speculare al vagabondare delle vittime che, nelle 
rete familiare e amicale, trovano sempre più spesso mani che bendano il lo­
ro corpo per zittire il dolore e, ancora di più, la conferma della dinamica 
violenta in cui sono coinvolte.
In assenza di sostegno e condivisione le vittime, come gli operatori, 
fanno appello alla propria forza, alla propria resistenza e al proprio spirito 
di sacrificio per intraprendere un percorso che ha come scopo una drastica 
interruzione della violenza subita.
Annullare le distanze tra i servizi è il suggerimento da seguire, affinché 
le etichette dei servizi svaniscano a favore di una presa in carico comples­
siva della persona che non deve avvertire, come auspicato dagli operatori, 
alcuna forma di frammentazione.
Al contempo, è auspicata anche la riduzione della distanza tra i cittadi- 
ni/e e i servizi, proponendo, come elementi di raccordo, centri di informa­
zione che creino per le vittime, attraverso una bassa soglia di accesso, fa­
miliarità e vicinanza a uno spazio di ascolto e contenimento della propria 
storia di violenza.
4. Conclusioni
La ricerca si è inserita nel vivace ambito di studio sul ruolo dei servizi 
non dedicati nella prevenzione e nell’accoglienza delle vittime di violenza, 
in cui l’attenzione si è finora principalmente rivolta, quasi esclusivamente, 
al contesto sanitario.
In particolare, Reale (2011) si è interrogata sulle difficoltà emotive av­
vertite nella gestione della violenza da parte degli operatori sanitari e come 
queste possano cronicizzare l’uso di meccanismi di difesa psichici (diniego, 
minimizzazione, razionalizzazione, e intellettualizzazione), che inficiano un 
adeguato riconoscimento e presa in carico delle vittime.
L’interesse della letteratura (Naumann et al., 1999; Weiss, 2000; Short, 
Johnson e Osattin, 1998) si è dunque rivolto alla promozione di piani for­
mativi e di intervento centrati sulla presa in carico e gestione della vittima 
di violenza e all’individuazione dei criteri a cui attenersi per rendere le of­
ferte formative sempre più funzionali (O’Campo et al., 2011).
Alcune linee guida nell’impostazione dei piani formativi da rivolgere 
agli operatori sono rintracciabili nel lavoro di analisi e approfondimento di 
Waalen et al. (2000). Gli Autori hanno evidenziato come programmi teorici 
e applicativi favoriscono maggiormente l’accrescimento di competenze de­
92

---

gli operatori nell’individuazione delle vittime di 1PV rispetto a coloro che 
usufruiscono, unicamente, di offerte formative di tipo teorico.
Peculiarità della presente ricerca è stata rileggere la gestione della vio­
lenza, specifica di ciascun servizio, alla luce di una più ampia dimensione 
contestuale; al momento, la realtà partenopea, descritta dagli intervistati, si 
caratterizza per l’assenza di un protocollo d’intesa ufficiale che consenta al­
l’operatore di ciascun servizio di inserirsi in una più ampia rete di collabo- 
razione e sostegno.
In assenza di un condiviso e sinergico dialogo tra i servizi, gli operatori 
sanitari, quelli del terzo settore e dei servizi dedicati intervistati rilevano, 
infatti, come la conoscenza e la chiarezza della procedura da adottare nel 
proprio servizio non rappresenti nella presa in carico delle vittime di vio­
lenza un elemento di efficienza, ma, al contrario, induca a un senso di inef­
ficienza e di impotenza.
La necessità espressa a più voci di una procedura ufficializzata, che in­
cluda tutte le risorse territoriali, risponde al desiderio di intessere forme di 
legami istituzionali tra gli operatori, al momento rimpiazzate da patti 
“segreti”, fondati sui valori di fiducia e di complicità.
Riprendendo il pensiero di Cigoli (1992) sui legami si coglie, infatti, la 
mancanza d’intreccio tra patto segreto e dichiarato, quest’ultimo inteso 
quale concretizzazione e riconoscimento dell’assunzione del valore etico 
dell’impegno.
Interessante, in tal senso, approfondire, in un futuro lavoro di analisi di­
scorsiva, il linguaggio utilizzato dagli operatori, in cui spesso ricorre la 
forma lessicale “noi”.
La caratteristica principale è che "noi" abbiamo famiglie che vivono ai limiti 
della povertà, moltissime famiglie monoreddito (F., 54 anni, dirigente psicoioga).
perché "noi" abbiamo un livello socioculturale molto basso. C'è proprio una 
mentalità dell'essere sottomessa al maschio (F., 56 anni, assistente sociale, con­
sultorio familiare).
L’utilizzo frequente del “noi” apre, pertanto, a una riflessione sul 
possibile spostamento da parte degli operatori dalla propria funzione uf­
ficiale e istituzionale; sembra implicare che essi accrescano una forte 
identificazione con il contesto territoriale in cui operano, con il rischio 
collaterale di entrare nelle maglie del contesto e fare propria l’impos­
sibilità del cambiamento.
93

---

---

6. Separazione e divorzio.
Lente d’ingrandimento sulla dimensione 
della violenza domestica
nella pratica di un servizio non-dedicato
di Gabriella Ferrari Bravo e Gennaro Volpe
Dobbiamo sfuggire all’alternativa del fuori e del den­
tro; dobbiamo stare sulle frontiere.
Michel Foucault, “Che cos'è rilluminismo”, p. 229.
Per affrontare il tema della violenza domestica è necessario osservare 
da vicino e analizzare il terreno familiare in cui mette radici. Rashida 
Manjoo, relatrice speciale delle Nazioni Unite sulla violenza contro le don­
ne, riferendosi al nostro Paese, ha dichiarato recentemente:
la violenza domestica si rivela la forma più pervasiva che continua a colpire le 
donne in tutto il Paese [...] dal 70 all’87% dei casi si tratta di episodi all’interno 
della famiglia (26 gennaio 2012, Roma SIGI).
Poiché è frequente che episodi taciuti e attivamente celati di violen­
za emergano durante periodi di crisi di coppia, prima e nel corso di se­
parazioni, questi possono essere considerati come occasioni in cui la 
violenza domestica viene messa in luce, emergendo all’attenzione della 
rete d’aiuto. La separazione, in questo senso, costituisce una lente attra­
verso la quale è possibile riconoscere e osservare l’intero fenomeno 
della violenza familiare.
Le osservazioni che seguono partono dalla pratica di lavoro di un 
servizio, il Centro per le famiglie di Napoli (CPF), che si è caratteriz­
zato come spazio di lettura e di risposta alla crisi familiare e delle pato­
logie connesse ai processi separativi. Il gruppo di professionisti che ne 
costituisce l’équipe ha elaborato nel tempo una modalità di presa in ca­
rico con una gamma di strumenti per il supporto e la cura, che vanno dal 
lavoro sociale di rete alla mediazione, dalla psicoterapia al counselling 
ecc. Esso non costituisce un “servizio dedicato” per il contrasto alla 
violenza domestica ma può rappresentare un possibile modello per qua­
lunque servizio che intenda offrire attenzione e supporto alle donne, so­
prattutto nella fase in cui questo tipo di sofferenza non è ancora piena­
95

---

mente riconosciuta e, di conseguenza, non determina l’accesso sponta­
neo ai servizi dedicati.
1. Gli interventi di aiuto nella crisi separativa
Lì. La valutazione del rischio familiare
La valutazione del rischio familiare in generale appare strettamente 
correlata - in ambito sociosanitario e clinico - alla considerazione che il 
corpo familiare, luogo, allo stesso tempo, di fedeltà ai legami e al pro­
getto che essi rappresentano, costituisce lo spazio d’elezione in cui pos­
sono maturare processi di cambiamento, in grado di modificare positiva- 
mente gli equilibri disfunzionali, sia intrapsichici sia interpersonali. Come 
afferma Cigoli:
L'esistenza di un corpo familiare, qualcosa di ben diverso dagli usuali concetti di 
sistema o di gruppo, vuol dire anche che c'è qualcosa di specifico, una verità, 
che non può essere assunta se ci si riferisce ai singoli e se si assommano i loro 
punti di vista. Il corpo familiare, in quanto totalità organizzata, eccede l'essere 
nella sua singolarità (1992, p. 12).
A partire da questo punto di vista, la valutazione del rischio familia­
re richiede che si osservi la famiglia innanzitutto sotto l’aspetto delle 
sue funzioni, come spazio evolutivo per le persone e, in senso lato, per 
la comunità.
Poiché risulta evidente che uno dei fattori di rischio più frequente­
mente osservati nelle separazioni è costituito dalla presenza di fenomeni 
di violenza, esso non costituisce, di per sé, un elemento di novità nella ri­
cerca, tantomeno nella pratica d’aiuto. I servizi di medicina territoriale 
distrettuale, i medici e pediatri di base ecc., compiono, infatti, un lavoro 
quotidiano di ascolto e di esplorazione del disagio e delle patologie con­
nesse alla violenza domestica: ciò costituisce un indispensabile scanda­
glio nell’individuare e fare uscire dall’ombra dimensioni di sofferenza 
personale - ma anche di interi gruppi familiari - altrimenti taciute, tolle­
rate e subite. In questa fase e zona dell’ascolto, in cui i meccanismi di 
protezione sono spesso tenuti in stand-by per la reticenza e la resistenza al 
cambiamento di comportamenti che le stesse donne, o chi parla in loro 
vece, fanno rientrare in una supposta “normalità” delle dinamiche rela­
zionali, non hanno ancora prodotto quegli effetti che si osservano, quando 
ormai sono divenuti dirompenti, nei processi separativi. Non è da sotto-
96

---

valutare, inoltre, una simmetrica resistenza nei professionisti che in molti 
casi si adeguano alla definizione di “normalità”, attribuita dalle donne 
stesse alla propria vittimizzazione.
D’altra parte, le famiglie rappresentano sistemi vivi, in continua tra­
sformazione, unite o separate che siano. Le famiglie separate, con le nuove 
richieste e bisogni generati dalla riorganizzazione - anche con la creazione 
di nuovi nuclei, legati alle precedenti forme-famiglia da legami di filiazione 
intrecciati ecc. - non fanno eccezione, anzi, l’incapacità e la resistenza al 
cambiamento sono quasi sempre elementi predittori di una situazione for­
temente patogena. E necessario rispondere al bisogno di aiuto familiare, 
anche in questi casi, a partire dalla valutazione delle singole situazioni. In 
forma semplice, e rispettando pochi ma indispensabili criteri:
• 
non dare per scontata alcuna definizione di famiglia;
• 
prendere in considerazione i suoi specifici assetti relazionali;
• 
non considerare necessariamente la separazione come una patologia.
In altri termini, la separazione non rappresenta di per sé un indicatore 
di rischio, ma può diventarlo a date condizioni, come per qualunque altro 
elemento che richieda un lavoro di adattamento e riorganizzazione. E quin­
di preferibile parlare di fattori di rischio nella separazione familiare e non 
di separazione come fattore di rischio familiare.
1.2. Conflittualità e violenza domestica
La violenza domestica va dunque riconosciuta come uno dei possibili 
assetti relazionali della famiglia con cui si sta lavorando, anche quando 
nessuno ne ha ancora rilevato la presenza, e perfino quando, pur dichiarata, 
la violenza non è stata mai denunciata e non è addebitato a essa il motivo 
della separazione.
Nei servizi che vengono in contatto con la crisi familiare ciò che pro­
voca un cortocircuito operativo - sia nell’impostazione dell'offerta d’aiuto, 
sia nella scelta di strumenti organizzativi operazionali, sia nell’utilizzo di 
competenze specifiche - è la difficoltà di riconoscimento, la percezione di­
storta, o perfino la messa tra parentesi, del racconto della violenza familia­
re. Un cortocircuito che spinge a ridurre la violenza domestica a banale epi­
fenomeno della separazione, escludendone quindi l’analisi come elemento 
decisivo nell’offerta d’aiuto. La banalizzazione della violenza subita in fa­
miglia può essere ascritta, da un lato, a quella sorta di “indifferenza” alla 
sofferenza dovuta a una certa burocratizzazione del concetto di cura, ope­
rante attraverso la segmentazione in categorie nosologiche sottoposte a mo­
97

---

nitoraggio, dall’altro alla sostanziale disattenzione a forme implicite di 
violenza, in quanto inscritte nell’istituzione-famiglia non meno che nelle 
forme istituzionalizzate dell’offerta di cura. Sembra calzante, a questo pro­
posito, la metafora dell’“effetto silos” per descrivere la tendenza alla chiu­
sura nel proprio ambito d’attività, tutto interno ai confini di questo o quello 
specialismo, in contrapposizione con l’idea d’impegno personale nel lavo­
ro, inteso come espressione di creatività e coinvolgimento, definibile come 
padronanza e “maestria”1. Responsabile di questa distorsione del mandato 
istituzionale di cura è anche la natura di per sé opaca del fenomeno: spesso 
tenuto in ombra per il suo carattere disturbante, a volte incomprensibile per 
le difficoltà di un’attribuzione di senso nella sua dimensione di dinamica 
relazionale di coppia e familiare.
1 La metafora è introdotta dal sociologo Sennet (2009) e ripresa dallo stesso (2012) che de­
finisce come “effetto-silos” la tendenza alla chiusura e alla non collaborazione, ricorrendo 
anche alla metafora dell’uomo tartaruga, chiuso nel suo carapace.
È ancora molto scarso, d’altra parte, il numero di coppie o di persone 
che si rivolgono ai servizi di cura a causa di un’alta conflittualità familia­
re, se non quando si profila una rottura con effetti rilevanti in termini di 
malessere personale, più spesso avvertito e preso in considerazione quan­
do riguarda soggetti in età evolutiva. Al contrario, il ricorso ai servizi av­
viene quasi sempre a rottura consolidata e quando ha già provocato danni 
per tutti i membri della famiglia. In altri termini, la conflittualità, anche 
quando è caratterizzata da episodi di violenza, non ha titolo e statuto per 
costituire motivo di accesso al sistema d’aiuto, se non in seguito al ricorso 
all’area giudiziaria per cause di separazione o per vicende penali. Ciò 
comporta che l’alta conflittualità familiare, le “cattive separazioni”, rice­
vono un’attenzione tardiva, in genere motivata dalle necessità di tutela dei 
figli minorenni.
Se, accanto a queste riflessioni, intersechiamo i dati relativi alla dimen­
sione quantitativa delle separazioni e alla dimensione sommersa e palese 
dei fenomeni di violenza familiare, possiamo constatare che siamo di fronte 
a un sistema complesso di informazioni su fenomeni correlati (in proposito 
cfr. Arcidiacono e Ferrari Bravo, 2009, p. 21). Va ricordato, tra l’altro, che 
per l’aumento costante delle unioni di fatto, è in aumento anche il numero 
di separazioni in questo tipo di famiglie.
Malgrado il quadro generale sia indicativo di un progressivo indebo­
limento della tradizionale “forma familiare”, è interessante notare quanto 
la percezione di una buona qualità dei rapporti familiari risulti essere con­
siderata, come indicano tutte le ricerche sul tema, un fattore decisivo nei 
processi di empowerment. Le capacità di resilienza del legame affettivo 
98

---

rappresentano dunque, anche nelle famiglie separate, un elemento cru­
ciale e fondamentale di benessere personale e sociale. A tale proposito è 
interessante il commento di Silvia Vegetti Finzi: “Se ci ostiniamo a dia­
gnosticare le situazioni familiari secondo il modello tradizionale della 
famiglia borghese e dei suoi valori (continuità, lealtà, sicurezza, fiducia e 
speranza) troveremo soprattutto dei fallimenti. Se invece cercheremo di 
cogliere le reti di resistenza che nel frattempo si sono create, potremo 
valorizzare le risorse di quella famiglia - spezzata, frammentata, sfilac­
ciata - ma comunque capace di riannodare, tessere e rammendare rapporti 
vecchi e nuovi” (Vegetti Finzi, 2009).
1.3. Servizi di supporto nella crisi separativa
La progettazione e l’organizzazione di servizi di supporto alle famiglie 
nella crisi separativa, per raggiungere qualche apprezzabile risultato, devo­
no essere dunque strettamente connesse a un’analisi dei dati e del contesto, 
comprese le contraddittorie indicazioni derivanti dalla constatazione di una 
costante tendenza all’aumento delle rotture familiari insieme alla persisten­
za del valore attribuito dai soggetti alla presenza di buoni legami familiari.
Tutte le ricerche indicano che l’instabilità dei legami familiari, la loro 
perdita o rottura rappresentano l’orizzonte entro il quale si colloca non 
solo buona parte del fenomeno della violenza sulle donne, ma anche la 
schiacciante maggioranza della sua manifestazione estrema, l’omicidio. 
Per organizzare efficacemente la rete d’aiuto bisogna quindi, necessaria­
mente, partire dall’analisi del conflitto familiare. E invece, nella sua lunga 
marcia attraverso i percorsi istituzionali, la conflittualità familiare sembra 
conservare una particolare forma di opacità che impedisce di valutarne la 
carica minacciosa: ciò ha come conseguenza l’impatto diretto della fami­
glia con l’area giudiziaria, senza mediazioni, senza tappe intermedie e 
senza spazio per “pensare” il problema.
E necessario, invece, entrare in contatto con questo genere di racconto 
attraverso la ricostruzione delle biografie, tanto estreme quanto ordinarie, e 
riconoscerle come costitutive di un’identità personale con forti elementi di 
rischio. In questo senso la capacità di empatia, cioè di “avvicinarsi all’altro 
come altro” (Irigaray, 1997, p. 115), è in direttó rapporto con la capacità di 
produrre e favorire processi di empowerment.
Riassumendo, è dunque necessario costruire servizi a bassa soglia 
d’accessibilità, che si sottraggano alla logica di una connotazione forte 
(tossicodipendenze, disturbo mentale, disabilità, abuso e violenza ecc.) 
99

---

che definisce il problema a monte dell’accesso. Il modello di presa in ca­
rico familiare globale, esteso a tutta la gamma delle relazioni intrafami- 
liari, a qualunque titolo avvenga la richiesta d’aiuto, tende ad abbassare la 
soglia d’accessibilità e offre la possibilità d’avere supporto e collabora­
zione anche in assenza di definizione, cioè in assenza di una precedente 
diagnosi o valutazione di disagio, de strutturando la definizione e il relati­
vo modello patologico.
Ciò è particolarmente importante nel caso della violenza familiare che 
costituisce un’area sommersa di disagio di proporzioni vaste, di natura 
complessa e di difficile approccio.
1.4. Incontrare le donne vittime di violenza domestica
Ma con che modalità e in quali circostanze un servizio non-dedicato di 
supporto alla famiglia separata incontra la violenza sulle donne?
Ogni giorno, nei servizi, qualcuno tenta di convincere uno psicologo o 
un assistente sociale del suo affetto per la moglie o la compagna appena 
aggredita, o per i figli maltrattati, tentando di dare giustificazioni a com­
portamenti aggressivi, spesso criminali.
Il tema è sempre molto frequentato, basti pensare alla metafora 
contenuta in una delle più famose canzoni di Gianna Nannini, in cui 
l’amore è definito, tra l’altro, “un gelato al veleno”. La metafora è du­
plice e inquietante: amore-gelato, cioè un sentimento freddo; amore- 
veleno, un sentimento che intossica. Anche le famiglie digeriscono e 
metabolizzano veleni, prima di arrivare ai servizi o, piuttosto, prima di 
esservi inviate direttamente dai tribunali. Come tutti i sistemi relaziona­
li, le famiglie tendono, infatti, a mantenere tenacemente i loro assetti ed 
equilibri, anche se disfunzionali, a costo di sforzi che sorprendono per il 
dolore che comportano.
La maggiore difficoltà nell’affrontare il “discorso della violenza” 
consiste nella distorsione dei contenuti della relazione violenta: non ri­
conosciuti - dunque inesprimibili - essi si manifestano nell’unica forma 
in cui la famiglia, e per essa in genere la donna, è in grado di rappre­
sentarli: non come una gravissima patologia relazionale, tantomeno co­
me un crimine, ma come elementi di un “contenzioso” da dirimere in 
sede giudiziaria. Gli interventi istituzionali e le strategie di prevenzione 
in questo campo, per la loro frequente frammentazione e disarticolazio­
ne, sono appena abbozzati o inseriti nella cornice stretta di “progetti pi­
lota”, soggetti a forte precarietà.
100

---

2. La domanda d’aiuto per violenza e maltrattamento nei casi in cui la 
richiesta è originata da conflitto di coppia, separazione e divorzio
Sappiamo che ai Servizi dedicati specifici di contrasto e prevenzione 
della violenza domestica si accede, per lo più, sulla base di un persona­
le, anche se parziale e a volte timido riconoscimento, del bisogno di 
aiuto, spesso incoraggiato daH’allarme provocato nell’ambito delle rete 
familiare. In questo caso quasi sempre è già stata fatta una valutazione, 
se non una vera e propria diagnosi, che ha delineato i contorni del pro­
blema. Si pensi, per esempio, ai casi in cui è stato denunciato un mal- 
trattamento a seguito di un accesso al pronto soccorso, o ai casi in cui 
un familiare è stato testimone di violenze, o ne ha esso stesso subite, da 
solo o insieme alla donna.
La domanda d’aiuto per situazioni ancora non chiaramente caratteriz­
zate da violenza, maltrattamento e abuso s’indirizza invece, prevalente­
mente, ai servizi per la famiglia senza una precedente valutazione ma, in 
linea di massima e in modo generico, per conflittualità familiare e con le 
seguenti modalità:
• 
richiesta spontanea, sia in emergenza sia collateralmente ad altro tipo di 
domanda di prestazioni sociosanitarie;
• 
richiesta mediata, in genere attraverso altri servizi sociosanitari pubbli­
ci e del terzo settore, la scuola ecc.;
• 
invio regolamentato, attraverso la rete giudiziaria.
È molto frequente, quindi, che il tema della violenza emerga attraverso 
segni contraddittori in un racconto di cui non costituisce il tema principale 
e a cui non viene attribuito dal soggetto un valore particolare, spesso senza 
che vi sia consapevolezza di gravità o di patologia, né in chi ha subito né (è 
quasi sempre il caso di mariti e partner) in chi ha esercitato violenza. Nelle 
richieste di consultazione di coppia, in questi casi, soltanto dopo un certo 
tempo si accede a un’area più personale e alla possibilità, quasi sempre per 
la donna, di esprimere la propria sofferenza.
Può essere interessante accennare al protocollo seguito.
• 
Nel caso della consultazione di coppia, al primo accenno su una violen­
za subita s’incoraggia il racconto, anche in presenza del partner.
• 
Questa posizione, cioè non destinare a una futura occasione di collo­
quio individuale l’ascolto, costituisce di per sé una protezione: si entra 
a pieno titolo come attori in una storia, dal momento in cui si è testi­
moni di un racconto.
• 
La presenza di un “terzo”, un testimone - una persona che in ogni caso 
ricorderà ciò che si è detto, condividerà le scelte future, presenterà op- 
101

---

zioni - costituisce di per sé una promessa di attenzione, di valorizza­
zione e di aiuto.
• 
Soltanto dopo aver ascoltato - quindi instaurato una relazione perso­
nale significativa - si prospetta la possibilità di ricorrere all’aiuto legale 
e/o all’aiuto psicologico e sociale da parte di centri specializzati, senza 
necessariamente interrompere il percorso iniziato nel servizio.
A proposito di quest’ultimo punto, si noti che raramente un partner, il 
cui comportamento è stato denunciato in sua presenza come violento e 
abusante, continua a utilizzare lo spazio del Centro per le famiglie, se non 
in coppia: ciò accade in ogni caso solo quando si profila un quadro fami­
liare problematico che coinvolge anche i figli, e del quale il comporta­
mento violento è uno degli aspetti. Ciò può comportare che la donna, pur 
scegliendo un setting idoneo e personale in un servizio dedicato, decida di 
non escludere il CPF come spazio protetto, per il mantenimento della re­
lazione familiare tra il padre e i figli, o anche per un confronto di coppia 
sulla relazione personale con il marito o partner. Nel caso in cui vi sia già 
separazione, lo spazio del CPF è quasi sempre utilizzato in funzione di 
sostegno soprattutto nella relazione con i figli, e tra questi e il loro padre 
in funzione protettiva, ma ciò consente anche di ribadire al partner che il 
servizio, esercitando il monitoraggio sulla relazione tra il genitore non 
convivente e i figli, presta la massima attenzione a tutto l’ambito relazio­
nale familiare, inclusi comportamenti persecutori, di stalking, abusanti 
ecc. successivi alla separazione.
È importante qui ricordare che spesso si lavora con coppie ancora 
conviventi - malgrado la conflittualità sia caratterizzata da violenza sulla 
partner e sui figli - in cui è evidente che è proprio il carattere perverso del 
legame a mantenerne la forza. È necessario in questi casi, ai primi accenni 
a narrazioni riguardanti la violenza subita o agita, che spesso tendono a 
essere espunti dal discorso dalla donna stessa, attendere in modo vigile e 
paziente, attraverso un lavoro di ri-scrittura delle storie personali e di 
coppia e di nuova punteggiatura del racconto, che maturino i tempi perso­
nali che consentono di affrontare il nodo della relazione violenta in seno 
alla famiglia, metterlo in luce e dipanarlo, senza provocare la fuga dal 
servizio e, peggio ancora, la fuga da qualunque altro spazio d’ascolto, sia 
dell'utente sia della sua famiglia. Ciò è particolarmente importante quan­
do si assiste al racconto di eventi traumatici, derubricati dalla donna come 
caratteristiche intrinseche di un legame che considera per altri versi irri­
nunciabile, per sé o per i figli.
E il caso di una donna inviata dalla magistratura al Centro per le fami­
glie per l’assistenza al diritto di visita. La vicenda prende l’avvio dalla de- 
102

---

nuncia della signora contro il marito, che ha aggredito il suocero interpo­
stosi a difesa della nipotina maltrattata, causandone il ricovero in pronto 
soccorso. A seguito di questo episodio la signora decide di chiedere la sepa­
razione. Emerge dal racconto una lunga serie di episodi di violenza da parte 
del marito nei confronti della moglie e dei figli, anche con ricoveri ospeda­
lieri per fratture e lesioni, ancora adesso mai emersi alla luce in sede giudi­
ziaria. Alla domanda se avesse mai avuto solidarietà da parte di qualcun al­
tro in famiglia, a esclusione del padre - che pure aveva reagito solo di 
fronte alle percosse alla nipotina - la signora risponde:
No. Con mia madre non ho mai parlato, mi vergognavo, ma sono certa che 
avesse capito tutto, anche se non diceva niente. Ho chiesto aiuto a mia suocera, 
per telefono, solo una volta. Era un giorno in cui mio marito mi aveva terroriz­
zato, minacciando di buttarmi giù dalla finestra, dopo avermi riempito di botte. 
Le chiesi di venire a casa, ero disperata. Ma lei mi disse di stare tranquilla per­
ché, se ero ancora viva e parlavo con lei, voleva dire che il figlio non aveva ve­
ramente intenzione di uccidermi.
C’è qui tutto il dolore per l’assenza di un femminile solidale che ab­
braccia, invece, la causa del persecutore, attraverso il silenzio della madre e 
la posizione della suocera che, nel suo legame perverso con il figlio, legit­
tima la violenza sulla nuora.
È necessaria, in casi come questo, una grande attenzione e sensibilità 
clinica per evitare la reimmersione del racconto della violenza in una zona 
opaca e impenetrabile del legame e della filiera familiare.
L'eventualità più frequente, come si è già detto, è che le famiglie, le 
coppie, o la donna da sola (più raramente l’uomo) arrivino al Centro per le 
famiglie attraverso un invio regolamentato da parte della magistratura. In 
questi casi la ricerca di trasformazione e cambiamento implica un’apertura 
al dialogo con la magistratura, i servizi inviami e tutti i soggetti coinvolti 
nella presa in carico con focus sui bisogni famigliari, nei modi in cui essi si 
esprimono nell’ambito della relazione di cura3.
3 Interessanti a tal proposito le prospettive aperte dalla Clinica della concertazione, che ha 
come esplicito riferimento teorico l’approccio contestuale di Ivan Boszormenyi-Nagy. Cfr. 
in particolare Lemaire, Vinone e Despret (2002, pp. 99-108).
L’invio regolamentato da parte dei tribunali è frequente anche in 
quei casi che la recente letteratura definisce IPV (Intimate Partner Vio­
lence) e nei casi di PAS (Parental Alienation Sindrome). L’IPV è stato 
introdotto nel 2003 dall’United States Center for Disease Control per 
indicare la violenza agita nella coppia con effetti sulla gestione della re­
103

---

sponsabilità familiare e quindi sul partner e sui figli (Malagoli Togliatti, 
lesu e Caravelli, 2007).
Sono storie che esemplificano l’impossibilità del divorzio psichico, del 
distacco dagli investimenti emotivo-affettivi coltivati nella vita di coppia e 
nella famiglia; è il segno dell’impossibilità della separazione per “colui/co- 
lei che, imbrigliato suo malgrado nel legame, lo coltiva attraverso la sua di­
sperata negazione, anzitutto a se stesso” (Malagoli Togliatti, lesu e Cara­
velli, 2007). Si tratta di casi in cui il legame, percepito come insostenibile, 
viene distrutto: con la violenza, o negando la relazione. In entrambi i casi è 
frequente il ricorso alla consulenza tecnica d’ufficio, ma una strategia di 
accompagnamento e sostegno da parte di personale esperto ha maggiori 
potenzialità di successo di una consulenza tecnica d’ufficio, con finalità 
meramente esplicative e diagnostiche.
3. Due esempi di presa in carico per violenza in un servizio non dedicato
Presentiamo due esempi di domanda d’aiuto per situazioni che han­
no tutte comportato, durante la fase di ascolto e accettazione della presa 
in carico, interventi clinici che avevano come focus la violenza familia­
re. Essi sono rappresentativi della consistenza e qualità della domanda.
Il primo è un caso di counselling “al buio”, svolto interamente in 
anonimato, attraverso colloqui telefonici. Il secondo riguarda una fami­
glia inviata al servizio dalla magistratura per assistenza al diritto di vi­
sita. Esso potrebbe essere classificabile come stalking, e la sua partico­
larità consiste nel coinvolgere la relazione tra suocera e nuora, un tipo di 
relazione familiare particolarmente significativa per quanto riguarda la 
definizione e la stabilizzazione degli assetti di potere e relativi ruoli 
nella famiglia.
3.1. Un percorso di counselling “al buio”
Chiama attraverso la “linea verde” una giovane donna, Daniela, con un 
accento settentrionale. Chiama da un cellulare con numero secretato, non 
fornisce il suo cognome e si informa, prima di parlare, sulla riservatezza 
della linea. La sua richiesta è, alla lettera, “parlare con qualcuno”, “avere 
qualche consiglio”, “sfogarsi”.
Viene da una piccola città del Nord Italia, vive a Napoli da circa due 
anni in casa del suo compagno, Antonio, e di sua madre, Clara. Ha cono- 
104

---

sciuto Antonio durante una vacanza estiva, si sono innamorati e dopo pochi 
mesi lui le ha proposto di trasferirsi. Daniela ha accettato, convinta che pre­
sto si sarebbero sposati, supponendo che per Antonio l’invito avesse il si­
gnificato di un’ufficializzazione della relazione. Ha lavorato precariamente, 
in attesa di una proposta precisa di matrimonio, ma dopo pochi mesi le cose 
hanno cominciato ad andare male.
Antonio ha rivelato un carattere irascibile e instabile, viene colto da ac­
cessi di rabbia per i motivi più banali. Questi episodi, negli ultimi tempi, si 
sono intensificati. Quando è adirato la picchia, la prende a schiaffi e a pu­
gni. La madre, le prime volte, tentava debolmente di calmare il figlio men­
tre ora lascia Daniela a sbrigarsela da sola, chiudendosi nella propria stan­
za. Dopo le liti e le percosse, quando la rabbia è sbollita, lui le chiede per­
dono e si accusa di non riuscire a frenare la propria aggressività, promet­
tendo di smetterla, smentendo poi sistematicamente le proprie promesse. Si 
dispera, minaccia di suicidarsi, sostiene di non poter vivere senza di lei e 
che il suo amore è la sua “unica ancora di salvezza”.
Le chiediamo come mai si sia risolta a chiamarci soltanto ora, e così 
appuriamo che si è confidata con la propria madre, la quale le ha consi­
gliato di “fare le valigie e tornare a casa”. Ma lei non vorrebbe rinunciare a 
questo legame, anche se ha poche speranze che la situazione cambi. Ha vi­
sto in farmacia una nostra locandina, con le informazioni sulla linea verde, 
e così ha chiamato il Centro per le famiglie.
Colpisce il contrasto tra il tono rassegnato e addolorato di Daniela, 
la sua voce tremante, e la dichiarata consapevolezza della gravità dei 
maltrattamenti che continua a subire. La conversazione dura quasi 
un’ora e, alle ultime battute, Daniela cambia voce e argomento. Le chie­
diamo se ci sia ora qualcuno accanto a lei e ci conferma, rispondendo a 
monosillabi alle nostre domande, che la mamma di Antonio è entrata 
nella stanza. Dopo averla invitata a venire al Centro per un colloquio da 
vicino, proposta che rifiuta, concordiamo di risentirci il giorno dopo per 
chiarire meglio la sua richiesta e cosa potremmo fare noi, per aiutarla ad 
affrontare il problema.
Il giorno dopo Daniela richiama e aggiunge particolari inquietanti alla 
storia. Antonio è già stato fidanzato due volte, sempre convivendo con la 
mamma. Delle due ragazze lei non sa niente, ma le è parso di capire che 
l’ultima “si è suicidata”. Lo ha fatto, le ha raccontato una vicina di casa, 
buttandosi dal balcone della stanza da pranzo. È stata svolta un’inchiesta 
della polizia per accertare eventuali responsabilità, ma non è emerso niente: 
la giovane era sola in casa quando si è lanciata dal balcone. Daniela, tutta­
via, sospetta che la donna sia stata “spinta al suicidio”.
705

---

Antonio, ci racconta, minaccia spesso di rinchiuderla in casa, con 
pretesti vari, tutti riconducibili a una gelosia parossistica, cui durante la 
prima conversazione telefonica Daniela non aveva fatto cenno. E per 
questo che non può, né vuole venire da noi: ha paura di essere seguita e 
che trapeli qualcosa delle nostre conversazioni. Nell’ultima settimana 
non è andata a lavorare, perché non vuole mostrare il viso tumefatto per 
gli schiaffi.
Racconta anche che alcuni giorni fa, esasperata e piangente, ha detto 
alla mamma di Antonio che denuncerà il figlio. La signora ha replicato che 
avrebbe preferito perfino subire essa stessa un processo e andare in carcere, 
piuttosto che vedere Antonio alle prese con la giustizia. Per questo motivo, 
se mai Daniela dovesse denunciare Antonio, affermerà che lei lo tradisce e 
di averla lei stessa picchiata, per impedirle di uscire per incontrare il suo 
amante. Strabiliata di fronte a questo atteggiamento, che definisce “gelido e 
folle”, Daniela non ha trovato altra soluzione che chiudersi a sua volta nella 
sua stanza, per non incontrare più né Antonio né sua madre. Per venti- 
quattr’ore è andata avanti così, poi ha ceduto ed è tornata a tavola con i 
due, e anche a dividere il letto con il compagno.
Il contenuto delle comunicazioni di Daniela mette in estremo allarme 
l’équipe. D’altra parte non conosciamo il nome né l’indirizzo di chi chiama, 
tanto meno quello di Antonio, e una denuncia priva di tali elementi è desti­
nata a essere cestinata. Siamo tuttavia convinti che la storia abbia un serio 
fondamento, per il modo in cui è raccontata, per le emozioni che comunica, 
per il tipo di relazione a tre che descrive, e infine per il quadro di persona­
lità sia di Daniela sia di Antonio e sua madre, che fanno pensare a un di­
sturbo serio nell’ambito della relazione madre-figlio.
Ci rendiamo conto che i nostri inviti a venire personalmente al servizio 
resteranno senza seguito. Consigliamo quindi a Daniela di chiamare, nei 
pochi momenti in cui resta sola, non solo sua madre e noi, ma anche la Po­
lizia e il Centro Antiviolenza. Pensiamo che condividere con più persone la 
sua angoscia, rendere “pubblico”, seppure ancora in modo anonimo, il suo 
malessere e la violenza subita, l’aiuterà a sentirsi comunque appoggiata e 
meno sola da un punto di vista psicologico. Se prenderà forma un iniziale 
senso di affidamento, nella relazione telefonica con noi o altri servizi, ciò 
Dotrà incoraggiare Daniela a una denuncia circostanziata e, soprattutto, a 
sottrarsi alla violenza.
Dopo due giorni di silenzio ci richiama e ci conferma di aver parlato 
con la madre e anche con il Centro Donna. Le hanno dato un appuntamen­
to, ma lei non ha intenzione di andare. Le diamo atto di aver fatto dei passi 
avanti, apprezzando il suo sforzo, e capiamo di essere diventati per lei, il 
706

---

punto di riferimento, i “registi”, seppur quasi impotenti, dei suoi tentativi di 
venir fuori dalla trappola in cui si trova. Le chiediamo perciò se possiamo 
telefonare alla madre. Le spiegheremo che desideriamo parlare con lei per 
metterla al corrente della gravità della situazione e per chiederle di collabo­
rare nella ricerca di una soluzione. Ma Daniela ancora non si fida abbastan­
za di noi, e non ci fornisce il numero di telefono della mamma. Seguono a 
questa, altre due chiamate, nel corso di una settimana. Finalmente riuscia­
mo a farle promettere che darà il nostro numero telefonico alla mamma, la­
sciando quindi a lei la scelta se chiamarci o meno.
La signora ci chiama il giorno dopo, anche lei come Daniela da un tele­
fono cellulare di cui non risulta il numero sul nostro display. Le parliamo 
apertamente della situazione di pericolo grave per la figlia, che richiede un 
appoggio forte per uscire dalla “prigione” della casa di Antonio e della re­
lazione con lui, ma anche con sua madre. La signora, che inizialmente era 
stata piuttosto fredda, usando un tono distaccato e diffidente, sembra però 
afferrare la situazione ma conclude la conversazione dichiarando che sua 
figlia “è maggiorenne, più di consigliarla non posso fare”.
Segue quasi un mese di silenzio. Pensiamo di aver perduto il contatto e 
pur non riuscendo a rassegnarci alla passività cui ci ha costretto la totale 
mancanza di riferimenti concreti che ci consentissero di raggiungere Da­
niela, archiviamo il caso con la codifica “esito negativo”.
Dopo altre due settimane, finalmente Daniela ci richiama. È tornata a 
vivere con la mamma nella sua città d’origine. Ci racconta che, d’accordo 
con lei, sua madre, è venuta a Napoli e ha suonato al citofono di casa, pre­
sentandosi e chiedendo che la figlia scendesse in strada perché voleva par­
larle. La madre di Antonio ha tentato di trattenerla, ma Daniela le ha detto 
“mamma sa tutto”, e così l’ha lasciata andare, continuando comunque a mi­
nacciarla nel caso avesse denunciato il figlio. L’unica cosa di cui Daniela si 
rammarica, ma ridendo, è di aver lasciato ogni sua cosa, tranne il portafogli 
con i documenti, a casa di Antonio.
Ci ringrazia molto. Replichiamo che, purtroppo, non abbiamo potuto 
aiutarla come avremmo voluto. Ma lei insiste nella sua riconoscenza per 
averla ascoltata, sostenendo che se non avesse parlato con noi non avrebbe 
avuto il coraggio di chiedere alla mamma di venire a prenderla. Ora sta an­
dando da una psicoioga per cercare di superare il.trauma e per trovare il co­
raggio di denunziare Antonio, anche se non si non fa illusioni sulle reali 
possibilità di “fargliela pagare”. Tentiamo ancora di convincerla a dirci il 
nome di questo uomo, lasciando a noi il compito di parlare con la polizia, 
ma rifiuta assolutamente l’idea. Questa è l’ultima comunicazione con Da­
niela, che non ci chiamerà più.
107

---

3.2. Violenza, stalking e potere femminile nella definizione del rango familiare
Ci viene inviato dal tribunale per i minorenni un nucleo familiare, con 
l’indicazione di facilitare i rapporti tra madre e figli non conviventi. La si­
gnora Elena vive presso una sorella e i figli, invece, nell’ex casa coniugale. 
Il marito Mario, a cui i figli erano stati affidati, era quasi sempre in viaggio, 
anche per periodi di un paio di mesi, per motivi di lavoro. Dell’accudi- 
mento e del ménage si occupano una zia paterna e la nonna, che abitano 
nello stesso palazzo.
Nella famiglia in questione la rottura coniugale era stata causata dalla 
decisione della madre di Mario di accogliere nella propria casa, a Natale, 
l’amante straniera di suo figlio, insieme con la bimba nata cinque anni pri­
ma dall’unione. Elena, da tempo a conoscenza sia del nuovo legame del 
marito sia della nascita della bambina, decide di non poter tollerare questa 
situazione e di andar via di casa. Da questo momento in poi i figli rifiutano 
di vederla, di incontrarla e di avere qualunque rapporto con lei. Fa eccezio­
ne la primogenita, diciottenne, che si è allontanata da casa ed è andata a vi­
vere presso il fidanzato, da cui ha recentemente avuto un bambino. In que­
sta occasione, la mamma è andata a trovarla ricucendo in parte il rapporto. 
Gli altri ragazzi, che vengono invitati per primi al servizio per esporre le 
loro motivazioni, si considerano “traditi” dalla mamma, e manifestano 
apertamente la loro solidarietà con il padre: ritengono che Elena dovrebbe 
accontentarsi di ciò che ha, ovverosia un reddito garantito dal padre “che 
non le ha mai fatto mancare niente”, il rispetto dei vicini, in quanto “è la 
moglie”, e anche le “attenzioni” del padre, frase che allude chiaramente al­
l’esistenza tra loro di una intesa intima. La più decisa e appassionata nella 
difesa del padre è la figlia quindicenne, una ragazza di bellezza fuori dal 
comune. La segue a ruota il figlio tredicenne, che non esita a scagliarsi 
violentemente contro la mamma, considerando offensivo e disonorante per 
lui e per la famiglia il suo comportamento, riservando a Elena epiteti volga­
ri. La signora ci racconta, in un incontro individuale, di essere stata pic­
chiata dai figli per strada, e in altre occasioni a casa dal marito, contro il 
quale non ha mai sporto denuncia. Poiché soffre di una forma lieve di epi­
lessia, ha sempre motivato contusioni, lividi ecc. con “cadute” causate da 
crisi improvvise.
Si organizza, dopo alcune settimane, una seduta congiunta tra la madre 
e i figli. In un clima drammatico i ragazzi, dopo aver di nuovo esposto con 
toni agitati i loro punti di vista, comunicano alla mamma di non voler avere 
più rapporti con lei. Elena, dopo aver cercato di ragionare con loro con 
calma, si alza di scatto e incomincia a urlare frasi sconnesse, mentre i figli 
108

---

la fronteggiano rabbiosamente. A questo punto fanno irruzione nella stanza, 
richiamate dalle urla, la sorella di Elena e la zia dei ragazzi che erano re­
state fuori in attesa, e da questo momento la seduta si trasforma in una rissa 
violenta, sedata solo dall’intervento di tutti i colleghi del Centro, che sepa­
rano i contendenti. La donna sviene per lo choc, mentre la figlia commenta: 
“Poteva pensarci prima!”. Si rende necessario l’intervento della guardia 
medica, che accompagna la donna in pronto soccorso.
Si decide di invitare di nuovo i ragazzi per un colloquio che metta a 
confronto il loro punto di vista con quello degli operatori, soprattutto in me­
rito alla violenza e al maltrattamento psicologico nei confronti della mam­
ma, di cui siamo stati diretti testimoni, e anche dell’influenzamento even­
tualmente subito dai ragazzi da parte del padre e della sua famiglia.
Il modello culturale e identitario di genere è tuttavia estremamente so­
lido e resistente. La ragazza sostiene di desiderare per marito “un uomo tale 
e quale a mio padre”. “Comprese le botte e le infedeltà?” chiede la psicoio­
ga. La risposta è un sì, senza esitazioni.
Nel corso di successivi incontri con la signora, si apprende che Elena 
ha portato avanti l’istanza di separazione, che ha ormai un rapporto co­
stante e affettuoso con la primogenita e la sua famiglia, dove talvolta in­
contra anche la figlia minore che continua a parteggiare per il padre ma con 
minore enfasi e convinzione. Non ha più rivisto il figlio se non da lontano, 
perchè lui scappa, insultandola, appena la scorge per strada. Elena non ha 
denunciato né intende denunciare il marito, perché ritiene che la cosa sa­
rebbe vista come una prova di malanimo a suo carico, mentre lei sta ancora 
tentando di recuperare la fiducia dei figli. L’unica cosa cui sembra tenere è 
ricostruire il legame con loro.
In questa situazione, è interessante osservare che la molla che ha fatto 
scattare la ribellione della donna è stata rappresentata dal riconoscimento 
dato dalla suocera alla situazione irregolare del figlio. Infatti, infrangendo 
la consuetudine non scritta che impone alle madri di ignorare formalmente 
eventuali legami extraconiugali dei figli - così tenendo fede a un tacito 
patto di solidarietà di genere tra suocera e nuora - il placet della suocera ad 
accogliere in casa la compagna e la figlia di Mario aveva costituito per Ele­
na la peggiore delle offese, perché comportava un sostanziale disconosci­
mento del suo ruolo e il drastico ridimensionamento del suo rango nella 
famiglia, anche agli occhi dei figli. Essere equiparata alla compagna del 
marito si configurava quindi come un attacco intollerabile alla sua identità. 
11 conflitto mostra la sua natura tutta interna all’assetto del potere normati­
vo nella famiglia, potere che passa dal capofamiglia a sua moglie, attraver­
so il medium materno.
109

---

Queste due storie così simili e così diverse, insieme alle centinaia di 
altre che potrebbero trovare uno spazio di racconto e di riflessione per la 
loro esemplare pregnanza, testimoniano quanto sia difficile il lavoro di de­
costruzione delle “trappole identitarie”, non solo per le donne ma per tutti, 
compresi quelli che Foucault (2008) definisce gli “intellettuali specifici”, 
quei “sapienti esperti” cioè gli operatori, che tentano di modificare le pro­
cedure e gli schemi dei percorsi d’aiuto, facendo leva sul sapere e l’espe­
rienza accumulatati nel lavoro quotidiano.
110

---

7. Violenze silenziose.
Uno studio esplorativo
sul legame fra transfobia interiorizzata
e legami affettivi e familiari
di Anna Lisa Amodeo, Cristiano Scandurra, Simona Picariello 
e Francesco Garzillo
Violenza, prevaricazione, discriminazione di genere e sessuale in fami­
glia risultano in questi ultimi decenni particolarmente accresciuti. Aumentata 
è anche, seppur in misura ancora esigua, la loro denuncia. La cronaca dei 
mass media riporta gli elementi salienti; gli psicologi e i ricercatori di disci­
pline sociologiche analizzano i fattori che possono incidere sulla messa in 
atto delle diverse forme di prevaricazione sessuale e sulle discriminazioni di 
tipo omofobico e transfobico. Come segnalato anche da Saraceno (2003), fin 
dall’infanzia lo stigma è attribuito alle diverse forme di “non aderenza” alle 
norme convenzionali relative al genere, ai cosiddetti transgenderismi'.
La famiglia, in questo modo, viene a essere il terreno all’interno del 
quale si sviluppa e si intensifica il pregiudizio che mira a nascondere e ca­
muffare un segreto pesante come un macigno.
Il fil rouge che accomuna molte persone transgender è l’esperienza 
forte e condivisa di un sociale rifiutante, respingente, che richiede di isola­
re, celandola, quella parte del Sé considerata “diversa”. Nascondere è 
l’imperativo a cui molti transgender hanno sentito di dover obbedire; pena 
l’esclusione, la derisione, la discriminazione, il rifiuto.
Proprio queste “grida silenziose” negli ultimi decenni sono diventate 
più forti, implementando gli studi sulle cosiddette “minoranze”, avanzando 
proposte di legge e le loro attuazioni. I movimenti di liberazione gay e le­
sbici - ai quali, successivamente, si sono associati quelli transgender e bi­
sessuali - hanno creato una comunità e una forza socio-politica che sta 
tentando di produrre importanti cambiamenti sociali.
Il capitolo è frutto di un percorso comune degli autori che pertanto si riconoscono in ogni 
sua parte.
1 La declinazione plurale del termine spiega la nostra scelta di utilizzare nel testo la parola 
transgender in maniera generica per riferirci anche a transessuali, travestiti ecc.
IH

---

1. La famiglia d’origine: la prima “istituzione” transfobica
La famiglia costituisce l’organizzazione all’interno della quale ciascuno 
di noi ha appreso, sperimentato, sviluppato e corretto aspetti del Sé, com­
portamenti e atteggiamenti. La famiglia costituisce un modello, una con­
ferma del proprio essere che dà una direzione al proprio esistere; al suo in­
terno si realizzano le prime esperienze emotive che orientano su “come è 
giusto essere”. Il contesto familiare, insieme alle caratteristiche soggettive e 
intrapsichiche dell’individuo, riveste un ruolo fondante anche per quanto 
riguarda lo sviluppo delle dimensioni del Sé sessuale e dell’identità di ge­
nere. Koken et al. (2009) danno ancor più rilievo a tale dimensione, mo­
strando come “la prima esperienza che i transgender [...] hanno con lo 
sviluppo del loro genere e della loro identità sessuale si verifica nella fami­
glia d’origine e così la maggior parte delle esperienze di rifiuto e violenza 
subite cominciano in famiglia” (p. 853, trad, nostra).
Altri studi riportano dati simili: per esempio le ricerche di Bowen 
(1995), seppur condotte su un piccolo e non rappresentativo campione di 
transgender FtM (da femmina a maschio), hanno rilevato un elevato tasso 
di violenza fisica e sessuale subita durante gli anni della prima e seconda 
infanzia. Nella stessa direzione vanno anche le ricerche di Munson 
(2006), il quale sostiene che l’espressione di genere del bambino viene 
utilizzata quale pretesto per attuare forme di violenza, seguite da silenzio 
o diniego familiare (Mizock e Lewis, 2008). Gagne e Tewksbury (1998) 
riportano esperienze di punizione in infanzia e adolescenza subite a causa 
della messa in atto di comportamenti non congruenti con quelli che ste- 
reotipicamente vengono considerati appartenenti al proprio sesso biologi­
co. Tali comportamenti possono assumere la valenza di veri e propri ri­
fiuti, agiti dalla famiglia d’origine verso il/la figlio/a transgender che pos­
sono sfociare nel cacciarlo/a fuori di casa. Un altro studio significativo di 
Factor e Rothblum (2007) con un campione di 295 transgender - sia FtM 
sia MtF (da maschio a femmina) - riporta che questi, rispetto ai propri 
fratelli, ricevono dalle famiglie meno supporto e subiscono più alti tassi 
di molestie, discriminazioni e violenze. Sembra così possibile estendere 
anche alle persone transgender quanto Drescher (1996) e Lingiardi (2007) 
affermano sul supporto che le persone omosessuali ricevono dalle loro 
famiglie: la persona transgender, in qualità di “minoranza”, subisce le di­
scriminazioni perpetrate dalla cultura dominante ma, diversamente dalle 
altre minoranze come per esempio quelle etniche, non trova sistemi di 
supporto alla sua “diversità”, e al contrario la famiglia entra, in certo 
modo, a far parte del coro degli oppressori.
112

---

Quando sono presenti forme irrazionali di odio, disgusto, violenza, ri­
fiuto verso le persone transgender si parla di transfobia, costrutto per certi 
versi simili a quello dell’omofobia ma per altri anche molto diverso. Hill 
e Willoughby (2005) definiscono la transfobia come “disgusto emozio­
nale rivolto a quegli individui che non si conformano alle aspettative della 
società circa il genere” (p. 533, trad, nostra). Come sostiene Izzo (2005), 
però, se l’omofobia trova la propria origine nell’eterosessismo - inteso 
quale “sistema ideologico che nega, denigra e stigmatizza ogni forma di 
comportamento, identità, relazione o comunità non eterosessuale” (Herek, 
1996) - la transfobia troverebbe le proprie origini maggiormente nella 
convinzione che esistano solo due generi (maschile e femminile) e che 
questi non possano essere né modificati né “attraversati”. In un’ottica più 
squisitamente psicodinamica, un’ipotesi interessante è stata formulata da 
Norton (1997): l'autrice sostiene che il transgender (particolarmente MtF) 
- in quanto individuo che scardina e depriva della sua forza il dispositivo 
regolatore omo/etero - è estremamente perturbante (Freud, 1919), po­
trebbe cioè rievocare fantasmi arcaici rimossi aventi a che far con il fem­
minile originario. Seguendo le ipotesi di Nunziante Cesàro (1996), il ma­
schio - come anche la femmina - deve separarsi dalla simbiosi originaria 
per potersi individuare: l’identità maschile, però, sarebbe maggiormente 
minacciata dal ritorno alla fusione perché si è dovuta attestare su una po­
sizione di maggior distacco dal femminile, connotandolo come altro da 
sé. Ritrovarsi vis-à-vis con il fantasma del materno onnipotente e bises­
suale “incarnato” dal transgender, rievocherebbe non solo angosce di ca­
strazione, ma anche di ri-fusione simbiotica: il risultato potrebbe essere 
una cruenta risposta transfobica.
La popolazione transgender subisce forti pressioni e allarmanti violenze 
in misura sproporzionata rispetto alle persone eterosessuali e la transfobia 
sociale pone in essere il rischio di esperire forti traumi emotivi (Mizock e 
Lewis, 2008). Per esempio, Wilchins et al. (1997), in un campione di 402 
soggetti transgender MtF, hanno riscontrato che il 47% di essi è stato ag­
gredito almeno una volta e il 14% violentato o sopravvissuto a un tentativo 
di stupro; hanno inoltre riscontrato che il 60% è stato “vittimizzato” (mole­
stie, abusi verbali, aggressioni) e che il 37% ha subito discriminazioni in 
ambito lavorativo ed economico (licenziamenti, retrocessioni o provvedi­
menti disciplinari ingiustificati). Kenagy (2005), invece, riscontrando un 
rischio maggiore di subire discriminazioni e violenze da parte dei transgen­
der MtF a causa della difficoltà di “passare per” donne biologiche, riporta 
che su 80 transgender, il 53,8% ha subito violenze sessuali, il 56,3% vio­
lenze a casa e il 51,3% abusi fisici.
113

---

Il rifiuto da parte della famiglia d’origine, lo stigma e l’isolamento so­
ciale rendono le persone transgender più vulnerabili a ciò che Gerini et al. 
(2009) definiscono “traumi cumulativi”. Gli Autori riportano che gli agenti 
dei maltrattamenti psicologici sono compagni e coetanei (54%), sconosciuti 
(42%), padre (31%) e madre (26%).
La transfobia riscontrata in famiglia costituirebbe un “tentativo di far 
rispettare il genere di assegnazione” che può derivare dal “timore che il 
bambino sarà gay” (Mizock e Lewis, 2008, p. 338, trad, nostra). Que- 
st’ultima riflessione ci riporta ad alcuni risultati provenienti dall’espe­
rienza clinica di Isay (1996) con i suoi pazienti omosessuali. Secondo 
l’Autore, infatti, la prima forma di omofobia che i bambini sperimentano 
è quella proveniente dal rapporto con i padri, i quali iniziano a rendersi 
conto che il proprio figlio è “diverso” dagli altri figli maschi, dai coetanei 
e da loro stessi. Questi bambini possono essere infatti più sensibili degli 
altri, avere maggiori inclinazioni estetiche, non prendere parte alle attività 
competitive. Ciò può far si che il padre si allontani o favorisca i figli più 
giovani o più vecchi che sono più socievoli, più convenzionali, più 
“maschi” (Isay, 1996, p. 32).
Sembra quindi che la transfobia per la persona transgender abbia le 
stesse origini, seppur con le dovute differenze, dell’omofobia per le per­
sone omosessuali. Su questa ipotesi, provvisoria e indicativa, si presenta 
vivida l’immagine della persona transgender che da sola si ritrova ad af­
frontare le reazioni intolleranti ed evitanti, il rifiuto, il maltrattamento. 
Nelle esperienze familiari delle persone transgender, si presenta l’impos­
sibilità di fare esperienza dei genitori quale base sicura (Bowlby, 1982) 
da cui poter partire per esplorare il mondo e a cui poter tornare sicuri di 
ricevere sostegno e protezione. In questa impossibilità, lo sviluppo di uno 
stile di attaccamento sicuro, questione di primaria importanza per il bam­
bino, l’adolescente e il futuro adulto, diviene difficile come di seguito 
cercheremo di delineare.
2. Il rovescio della medaglia: la transfobia interiorizzata
L’esperienza dei “traumi cumulativi” a cui si accennava sopra o, per 
usare le parole di Lingiardi (2007), di “stress continuativi, macro e micro 
traumatici”, ci permette di trasporre il costrutto del minority stress 
(Meyer, 1995) - ovvero il disagio e lo stress dovuti al fatto di appartenere 
a una “minoranza” - dalla popolazione omosessuale a quella transgender. 
Tale costrutto, ormai ampiamente condiviso dalla comunità scientifica 
114

---

internazionale, è composto da tre dimensioni interagenti che si collocano 
lungo un continuum che va dallo stressor più soggettivo/interiorizzato a 
quello più oggettivo/esteriorizzato: omofobia interiorizzata, stigma perce­
pito ed esperienze di discriminazione e violenza subite. La nostra ipotesi è 
che anche le forme interiorizzate della transfobia agiscano sull’auto- 
percezione delle persone transgender e, in maniera generale, sulla loro 
qualità di vita: ciò può concretizzarsi in una serie di strategie di occulta­
mento della loro identità transgender.
La transfobia interiorizzata - intesa quale "disagio verso la propria 
condizione transgender derivante dall’interiorizzazione delle norme della 
società riguardanti il genere sessuale”, cioè il binarismo uomo/donna - 
potrebbe comportare una serie di tentativi di nascondere la propria iden­
tità all’altro, di conformarsi al binarismo di genere, oltre che spingere 
verso sentimenti ostili e negativi verso le altre persone transgender e, 
pertanto, innanzitutto verso se stessi (lantaffi e Bockting, 2011). Il co­
strutto si esplica nell’interazione di quattro dimensioni interagenti: Pas­
sing, ossia la messa in atto di vari tentativi di farsi percepire come appar­
tenente al genere sessuale di identificazione; Pride, cioè l’orgoglio tran­
sgender che, se eccessivamente forte, potrebbe essere espressione di una 
formazione reattiva difensiva; Shame, ovvero la vergogna esperita nei 
confronti della propria condizione sociale e identitaria, immagine di sé 
negativa che non riesce a venire a patti con l’istanza dell’ideale dell'io; 
infine, Alienation, ossia l’alienazione dalla comunità transgender, con i 
relativi sentimenti di solitudine e isolamento.
Per comprendere a fondo il significato della transfobia interiorizzata 
potrebbe risultare utile prendere a prestito, parafrasandole, alcune parole di 
Drescher:
Proprio come gli ebrei si adattano alla maggioranza cristiana, proprio come 
[corsivo nostro] i gay provano ad adattarsi ai valori eterosessuali da cui sono cir­
condati, cosi anche le persone transgender cercano di adattarsi ai valori del gen- 
derismo ovvero alla credenza che ci sono e ci devono essere solo due generi ses­
suali. Come ogni minoranza, conoscono sempre molto meglio la cultura della 
maggioranza che non viceversa. Sono Sculturali e bilingui. [...] Desiderano 
"passare" per 'veri uomini1 e 'vere donne', perché appartenere a una minoranza è 
spesso pericoloso. Un'alternativa al passare per è.'venire fuori dall'armadio'. Ve­
nire fuori significa dover accettare qualcosa di molto pericoloso di se stessi. Si­
gnifica accettare 'la diversità'. [...] Non è facile uscire allo scoperto. La gente lo 
fa perché è psicologicamente liberatorio. Nei termini psicoanalitici classici, è una 
forma di integrazione psichica. In termini interpersonali, significa, un'autenticità 
più grande (Drescher, 1996, p. 69).
115

---

3. Le relazioni di coppia delle persone transgender
Nella ricerca empirica da noi condotta e della quale riporteremo i ri­
sultati ottenuti nel prossimo paragrafo, la qualità delle relazioni affettive 
di coppia delle persone transgender è stata studiata assumendo come 
modello di riferimento la teoria dell’attaccamento che, finora, è stata per 
lo più applicata alla condizione infantile e a quella genitoriale con 
l’indagine degli “Stati della Mente” dei genitori di bambini con Disturbo 
dell’identità di genere utilizzando V Adult Attachment Interview (Coates 
e Cook, 2001). In ambito adulto, invece, uno studio napoletano di Vitelli 
e Riccardi (2010) riporta la prevalenza di condizioni Insicure-Di- 
stanzianti: gli Stati della Mente in riferimento all’Attaccamento di tipo 
Insicuro sono risultati più frequenti di quanto riscontrato comunemente 
in persone eterosessuali. Recentemente l’attenzione è stata posta alla 
trasmissione intergenerazionale dei Modelli Operativi Interni2 e allo 
spostamento dei pattern di attaccamento infantile su altre figure signifi­
cative, quali per esempio il partner affettivo con il quale verrebbe a 
crearsi una profonda reciprocità e non più asimmetria (Hazan e Shaver, 
1987; Van Ijzendoorn, 1990; Bartholomew et al., 1991; Fonagy, 2001; 
Van Ijzendoorn et al., 1997; Hazan et al., 1999). Contrariamente alle 
ipotesi dei primi studi sull’attaccamento adulto che consideravano la 
relazione madre-bambino come prototipo delle relazioni di coppia in età 
adulta, è stato successivamente dimostrato che le relazioni amorose pos­
sono dar vita a rimaneggiamenti profondi o riorganizzazione dei Modelli 
Operativi Interni. La dinamica di coppia, infatti, attiva dei processi di 
co-regolazione affettiva e di negoziazione continuamente operanti e ri­
spondenti ai diversi mutamenti che possono verificarsi nel tempo (Bart­
holomew et al., 1991; Carli, Cavanna e Zavattini, 2009). È facile imma­
ginare, quindi, che nel momento in cui uno tra i partner decide di intra­
prendere il percorso di transizione sessuale, questi processi e meccani­
smi si attivano in maniera esponenziale, mettendo duramente alla prova
Secondo la teoria dell’attaccamento, i primi legami del bambino con l’adulto che se ne 
prende cura vengono progressivamente intemalizzati e organizzati in Modelli Operativi In­
terni (MOI), ovvero schemi di rappresentazioni di Sé, dell’Altro e della relazione tra questi 
due termini, costantemente attivi e operanti nelle relazioni interpersonali. I MOI, che com­
prendono elementi sia affettivi sia cognitivi (ricordi autobiografici, credenze, bisogni, 
aspettative), hanno la funzione di percepire e interpretare selettivamente le informazioni, di 
effettuare previsioni, di guidare i comportamenti aiutando a riconoscere la disponibilità e 
l’attendibilità delle figure di accudimento. Tali rappresentazioni interne vengono, in futuro, 
trasferite, con una serie di rimaneggiamenti e discontinuità, nelle relazioni di attaccamento 
adulte, comprese quelle amorose.
116

---

sia la coppia che il singolo nelle sfere dell’affettività, della sessualità e 
dell’identità in generale.
E stato, infatti, riscontrato un maggiore accesso all’intimità fisica so­
prattutto dopo gli interventi di Riassegnazione Chirurgica del Sesso (RCS), 
ovvero nel periodo post-operatorio; una più chiara definizione del­
l’orientamento sessuale proprio e dell'altro; un’immagine di sé e dell’altro 
più positiva (Brown, 2009; De Cuypere et al., 2005; Operario et al., 2008). 
Nonostante tali miglioramenti, è tuttavia vero che permangono problemati­
che di stabilità e soddisfazione in un’alta percentuale di transgender 
(McPhee-Simpson, 2009).
4. Il legame fra transfobia interiorizzata e attaccamento insicuro: la 
nostra ricerca
Partendo dal presupposto che lo stigma proveniente dall’ambiente fa­
miliare viene, già in epoche remote, interiorizzato e perdura fino all’età 
adulta, abbiamo effettuato uno studio empirico in cui la transfobia interio­
rizzata è stata assunta quale fattore potenzialmente determinante le proble­
matiche relazionali e affettive delle persone transgender. Nello specifico, 
abbiamo ipotizzato che la scarsa accettazione di sé derivante dall’azione 
della transfobia interiorizzata compromettesse la possibilità di vivere un 
rapporto di coppia basato sulla componente della fiducia reciproca1. È stata 
posta particolare attenzione alla differenziazione dei risultati tra persone 
transgender MtF e FtM3 4. Considerando gli MtF, infatti, è emerso che in 
coloro che desiderano e tentano di farsi percepire come donne biologiche, 
assumendo atteggiamenti e comportamenti stereotipicamente riferiti al ge­
3 Nella parte sperimentale del nostro lavoro, il costrutto della transfobia interiorizzata è stato 
misurato con la TIS, Transgender Identity Scale di Bockting et al. (2005), un questionario 
self-report costituito da 26 item a scala Likert le cui sottoscale equivalgono alle quattro di­
mensioni della transfobia interiorizzata precedentemente descritte. Le difficoltà relazionali 
sono state indagate con l’ASQ di Feeney, Noller e Hanrahan (1994) composto di cinque 
scale: fiducia (stile di attaccamento sicuro); disagio per l’intimità (stile di attaccamento evi­
tante), bisogno di approvazione (stile di attaccamento timoroso e preoccupato); preoccupa­
zione per le relazioni (stile di attaccamento ansioso/ambivalente); e secondarietà delle rela­
zioni (stile di attaccamento distanziarne). 
>
4 Per verificare tali ipotesi, sono state condotte correlazioni bivariate tra le scale della TIS e 
quelle dell’ASQ; nonché regressioni lineari multiple in cui si sono assunti di volta in volta 
come valori fissi, e quindi come variabili indipendenti, le diverse dimensioni della TIS. 
Inoltre, per esplorare l’esistenza di differenze statisticamente significative tra MtF e FtM, è 
stata impiegata un’analisi della varianza multivariata (ANOVA). Cfr. Amodeo et al. 
(submitted).
117

---

nere sessuale femminile, sia maggiore la probabilità di esperire ansia e 
preoccupazione nelle proprie relazioni affettive. Sembra quindi che l’inte­
riorizzazione del binarismo di genere e il desiderio pressante di non svelare 
la propria identità di genere rischi di produrre ansia, dipendenza e ambiva­
lenza. Questo appare coerente con il conflitto intemo tra la consapevolezza 
di non appartenere completamente al genere femminile e il coesistente de­
siderio di appartenervi.
Considerando, invece, gli FtM, è emerso che la transfobia interiorizzata 
predice la qualità affettiva dell’attaccamento insicuro, interessando, però, 
aree diverse. L’interiorizzazione del dispositivo regolatore del binarismo di 
genere, infatti, aumenta il rischio di esperire disagio nell’intimità corporea 
con il partner, giungendo a mettere a distanza l’Altro e tentando, in questo 
modo, di salvaguardare il Sé. Le relazioni affettive, dunque, verrebbero vis­
sute come secondarie allo scopo principale di proteggere il Sé che, difensi­
vamente, viene vissuto come autosufficiente. Un altro effetto della transfo­
bia interiorizzata sembra quello di spingere verso l’accettazione e l’appro­
vazione da parte dell’altro che, in sostanza, verrebbe utilizzato come uno 
specchio, costantemente cercato, della propria autostima.
In ultima analisi, un dato alquanto significativo è quello relativo alla 
correlazione tra il vissuto positivo della propria identità di genere, i bassi 
livelli di transfobia interiorizzata e le forme di attaccamento di tipo sicuro. 
Un vissuto d’accettazione verso la propria identità, cioè, riparerebbe dalla 
(auto) stigmatizzazione, consentendo di vivere con maggiore fiducia le re­
lazioni affettive di coppia. Sembra quindi confermata l’ipotesi che l’assen­
za dell’interiorizzazione dello stigma assume la valenza di una componente 
protettiva in merito alla qualità affettiva della relazionalità di coppia.
5. Alcune considerazioni conclusive
In definitiva, sono due le questioni che appaiono cruciali: bassi livelli 
di transfobia interiorizzata si associano a una qualità affettiva sicura del­
l’attaccamento e, al contrario, alti livelli di transfobia interiorizzata si asso­
ciano a una qualità affettiva insicura. Ma ciò che significativamente colpi­
sce è che tali elementi siano soprattutto evidenti nel caso delle persone 
FtM. Una possibile chiave interpretativa di questo fenomeno è offerta dal 
concetto di intersezionalità (Crenshaw, 1993), ovvero dalla doppia discri­
minazione proveniente dall’appartenere contemporaneamente a due o più 
categorie socialmente discriminate: in questo caso quella della donna, al­
l’interno di una società maschilista e patriarcale e quella dell’essere tran­
118

---

sgender, in una società genderista. A ciò si aggiungono, inoltre, le maggiori 
difficoltà sul piano della vita sessuale (De Cuypere et al., 2005; McPhee- 
Simpson, 2009), determinate dal diverso grado di avanguardia delle tecni­
che chirurgiche che sono molto più avanzate nella costruzione dell’apparato 
genitale femminile. A un livello psicologico, tale aspetto potrebbe compor­
tare, infatti, un aumento del disagio vissuto nell'intimità di coppia: lantaffi 
e Bockting (2011), per esempio, hanno riferito della preferenza delle perso­
ne transgender FtM per i rapporti sessuali al buio, determinata dalla vergo­
gna esperita verso il proprio corpo. L’intreccio tra le problematiche esposte 
finirebbe per rinforzare quei meccanismi di interiorizzazione dello stigma 
che sembrano attestarsi attorno a un vissuto di mancanza e di scarsa accet­
tazione di sé.
Tutto questo ci fa seriamente pensare a quanto, in realtà, le “violenze 
silenziose” subite già dall’ambiente familiare originario non siano poi così 
silenti: la voce dello stigma interiorizzalo risuona, infatti, a un livello così 
profondo da intaccare la formazione stessa dell’identità, riverberandosi, di 
conseguenza, anche sulla possibilità di accedere a relazioni affettive che, 
altrimenti, potrebbero fungere da fattori altamente protettivi.
119

---

---

8. Asimmetria di genere nel fidanzamento. 
Narrazioni di violenza e potere al maschile
di Fortuna Procentese
1. Introduzione
Sempre più attenzione è stata data alla violenza nelle relazioni di 
giovani coppie di fidanzati che Wolfe et al. (2001) considerano come 
tentativi di controllo o di dominio. Inoltre dal 1998 l’Organizzazione 
Mondiale della Sanità ha riferito che il 30% degli studenti universitari di 
sesso femminile ha segnalato forme di violenza durante il rapporto di 
fidanzamento e la violenza verbale - più comune all’inizio - si è tra­
sformata gradualmente in violenza fisica. Allo stesso modo Munoz- 
Rivas et al. (2007) confermano che la violenza psicologica, definita co­
me aggressione verbale, insieme ad atti di gelosia e di controllo, si pre­
senta come uno standard costante nei rapporti di fidanzamento degli 
studenti universitari. Altri studi hanno evidenziato che la violenza nelle 
relazioni affettive è un problema che colpisce quasi la metà degli adole­
scenti di sesso femminile (Swart, Mohamed Seedat e Izabel, 2002; Ho­
ward e Wang, 2003; Malik, Sorenson e Aneshensel, 1997). Tra i possi­
bili motivi per spiegare la violenza esercitata da giovani maschi nelle 
relazioni affettive potrebbe riscontrarsi sia Timmaturità affettiva che 
non consente loro di affrontare gli eventuali problemi che insorgono 
nelle relazioni romantiche (Weisz et al.. 2007) sia la credenza, da parte 
delle ragazze, che le manifestazioni di gelosia del partner nei loro con­
fronti siano segno di interesse e di amore (Labrador, Fernandez e Rin- 
cón, 2010). I modelli di violenza vissuti nella famiglia di origine po­
trebbero avere un effetto caratterizzante il rapporto di coppia: pertanto i 
maschi s’identificherebbero con l’aggressore e le donne, sarebbero in­
dotte ad assumere il ruolo di vittima.
Una menzione speciale merita l’espressione: “Il mio ragazzo dopo 
121

---

una lite, è cordiale, disponibile e mi fa un bel regalo” che rappresenta una 
parte del ciclo della violenza domestica (Walker, 1984).
Questo tipo di violenza esercitato dagli uomini è un fenomeno silen­
zioso, un maltrattamento molto sottile, che spesso dimora tra le mura 
domestiche, all’interno delle quali è difficile tracciare un limite tra ciò 
che è tollerabile e ciò che è illecito, cosicché spesso il maltrattamento 
psicologico viene confuso con un normale conflitto tra partner.
La donna non può accorgersi del suo ruolo di vittima per vari mo­
tivi, innanzitutto, in virtù di stereotipi sociali che giustificano alcuni 
comportamenti autoritari del compagno nei confronti della partner; in 
secondo luogo - dal momento che non si tratta di una trasgressione 
momentanea ma di una forma di rapporto - la vittima è prigioniera di 
un meccanismo relazionale cui ha preso parte inconsapevolmente, co­
sicché essa non può rendersi conto della relazione perversa di cui è 
vittima perché, in quel momento, questa forma di rapporto rappresenta 
la sua unica realtà (Hirigoyen, 2000). Dunque si attiva un comporta­
mento complementare tra aspettative personali e stereotipi sociali del­
l’essere giovane maschio e giovane donna che si bilanciano tra loro 
(Jost e Kay, 2005).
Le interazioni con ed entro l’ambiente socio-culturale di apparte­
nenza (Di Biasio, 1995; Bastianoni e Fruggeri, 2005) condizionano la 
rappresentazione del rapporto di coppia e dei modi in cui sono gestiti i 
problemi di violenza psicologica, soprattutto per gli uomini che tentano 
sia di rispondere alle prescrizioni del ruolo tradizionale maschile sia di 
far fronte ai cambiamenti di ruolo corrispondenti alle trasformazioni del 
sistema sociale più ampio (Procentese e Gleijeses, 2008).
In tale prospettiva appare importante indagare i ruoli assunti nella 
coppia dagli uomini e come essi definiscono il rapporto stesso, alla luce 
del confronto con le nuove prospettive che le trasformazioni presenti e 
le prefigurazioni future propongono.
In questo scenario è stata data poca attenzione a quanto gli uomini 
pensano della violenza esercitata dal loro stesso gruppo di genere. Per­
tanto appare interessante esaminare l’esperienza e la percezione del rap­
porto di coppia che giovani adulti maschi hanno durante il fidanzamento, 
attraverso la rappresentazione di questo in relazione ai modelli familiari, 
del gruppo di pari e socio-culturali. Il che potrebbe farci comprendere in 
che modo, durante il fidanzamento s’intersecano le aspettative e gli ste­
reotipi personali del ruolo di genere maschile: aspetti che potrebbero fa­
cilitare l’assunzione di comportamenti violenti o svelare altre idee e pe­
culiarità sui modi in cui un uomo affronta il fidanzamento.
722

---

2. Obiettivi e metodo di ricerca
A partire da tali premesse, finalità principale del lavoro è stata indagare 
l’immagine del rapporto di coppia durante il fidanzamento, il ruolo svolto 
all’interno della coppia, nonché la rappresentazione di relazioni violente. 
L’ipotesi che ha guidato il presente studio è che i modelli culturali e fami­
liari possano favorire l’acquisizione di un modello di coppia che legittima 
l’assunzione di un ruolo maschile fondato su modalità relazionali asimme­
triche e/o di disconferma influenzando l’altro partner, la donna, nelle deci­
sioni personali e di coppia. Pertanto un primo obiettivo esplorativo è stato 
quello di conoscere le abitudini comportamentali di giovani residenti nella 
provincia di Napoli, ponendo attenzione a credenze che potrebbero facilita­
re l’assunzione di atteggiamenti violenti. Ulteriore obiettivo è stato indaga­
re le aspettative, la valutazione delle proprie azioni rispetto all’altro e le 
possibilità offerte dal contesto di appartenenza, per comprendere i fattori 
che possono aumentare o diminuire le probabilità di assunzione di un mo­
dello relazionale violento. Si ritiene che - attraverso lo studio delle rappre­
sentazioni dei rapporti di coppia - si possano individuare elementi determi­
nanti situazioni future di abuso coniugale e che la violenza durante il fidan­
zamento possa essere intesa quale precursore di comportamenti violenti 
nella vita matrimoniale.
Hanno partecipato alla ricerca quattordici giovani di 25 anni, fidanzati 
da due anni. Tale periodo è una variabile d’impegno nel rapporto, rappre­
senta un tempo in cui può essere individuato e descritto con più facilità il 
ruolo esercitato nella coppia e la modalità di gestione del rapporto. La 
maggior parte degli intervistati, eccetto due lavoratori, frequenta l’uni­
versità e allo stesso tempo svolge lavori saltuari. I partecipanti sono stati 
contattati attraverso un reperimento “a valanga” e intervistati da un ricer­
catore di sesso maschile1 per facilitare la comunicazione ed evitare che 
potessero mostrare atteggiamenti giustificatori o inibirsi dinanzi a 
un’intervistatrice.
1 Le interviste sono state effettuate dal dottor Diego Denieolo.
Per esplorare il significato delle tematiche oggetto di studio è stata ef­
fettuata un’intervista focalizzata, le cui caratteristiche di flessibilità e di 
apertura consentono di approfondire la conoscenza sul fenomeno studiato 
cogliendone le dimensioni psicosociali. La guida all’intervista utilizzata 
esplora le seguenti aree:
• rappresentazione del rapporto e percezione del proprio ruolo nella 
coppia;
123

---

• 
processi decisionali nella vita di coppia e modelli familiari e del gruppo 
dei pari;
• 
rappresentazione della violenza in coppie di pari.
Le interviste sono state analizzate attraverso l’approccio della 
Grounded Theory (cfr. Capitolo 3, par. 4.2). Dalla codifica delle intervi­
ste sono emersi 101 codici raggruppati in 8 macrocategorie di seguito 
descritte.
3. Risultati
3.1. Esercizio di potere nel fidanzamento
Rappresentazione del proprio rapporto di coppia. La rappresenta­
zione del rapporto di coppia nelle parole degli intervistati è la prima 
macrocategoria definita. Un aspetto ricorrente è la condivisione del 
mondo emotivo e relazionale dei partner, aspetto che costituirebbe la 
base della relazione stessa.
Per me rapporto di coppia significa poter condividere problemi, amicizie, aspetti 
della famiglia e valori in maniera speciale... il condividere fa di due persone una 
vera coppia (A., 25 anni).
Tale condivisione non appare, in effetti, costruttiva per il futuro percor­
so di coppia quanto piuttosto per proteggere dai pericoli d’infedeltà; è utile 
per gestire le gelosie reciproche e definire il confine relazionale caratteriz­
zato dalla chiusura della coppia; se da una parte ciò aiuta a definire l’iden­
tità della coppia stessa, dall’altra costituisce una difesa dal mondo relazio­
nale del contesto sociale che cambia continuamente significati e richieste, 
divenendo minaccioso per il fidanzamento stesso.
Rapporto di coppia per me è il rapporto che stabiliscono due persone nello stare 
insieme, cioè con tutte le regole non scritte dello stare insieme, come coppia 
intendo... piccole ma importanti per far "funzionare" bene una relazione tra due 
persone, per gestire la gelosia, l'amore, la possessività, la comunicazione e le re­
lazioni con gli altri che non fanno parte della coppia (G„ 25 anni).
Rapporto di coppia significa condividere in maniera naturale delle esperienze, 
dei momenti, delle sensazioni, una parte della propria vita con una persona, e 
quindi cercare anche di convivere con tutti i pregi e i difetti e di instaurare un 
certo rispetto, avere delle regole, degli accordi (M., 26 anni).
124

---

I rapporti di fidanzamento così descritti ripropongono una visione 
idealizzata del rapporto di coppia e, allo stesso tempo, una tendenza a deli­
neare confini rigidi per il sistema coppia rispetto all’individuo e al sistema 
dei pari, in particolare. Infatti, emerge la mancanza di libertà da parte delle 
partner nella scelta di spazi personali, che spesso restano circoscritti alle 
sole famiglie di origine. Gli intervistati generano relazioni che di fatto non 
si caratterizzano per impegno, rispetto, condivisione e accettazione; in tal 
modo il legame di coppia non si caratterizza per l’impegno etico (Scabini e 
Cigoli, 2000); inoltre, le regole di relazione non sono negoziate ma sono 
assunte in modo implicito in riferimento agli stereotipi di genere.
Il ruolo nella coppia, Il riconoscimento del ruolo assunto nella coppia 
non è sempre chiaro. Molte volte è definito dagli intervistati per contrappo­
sizione con ruoli definiti come dominanti.
Non credo di avere un ruolo specifico, non ho nessun ruolo secondo me. Non 
siamo di quelle coppie dove uno prevarica l'altro (M., 25 anni).
O riconoscendosi un ruolo da chiaro dominatore:
Tendo ad assumere un ruolo, tra virgolette dominante, sai di quello che durante 
una litigata può permettersi pure di non alzare il telefono e chiamarti, perché 
tanto sa che lo farai prima tu per chiedermi scusa, lo sono quello che decide 
cosa fare. Se si litiga decido quando si può rifare la pace (D., 26 anni).
Nella mia coppia io sono il partner maschio, quindi sono quello che offre si­
curezza e protezione alla mia ragazza. Penso e spero di avere questo tipo di 
ruolo, perché per un equilibrio della coppia c'è bisogno anche di questo (E., 
26 anni).
Il ruolo, che costituisce espressione della propria identità, assume con­
notazioni tradizionali visibili sia nella ricerca di lavori saltuari per poter so­
stenere le spese della coppia, sia nel manifestare difficoltà nel dover tal­
volta dividere le spese con la propria partner.
Penso che il mio ruolo sia quello dell'uomo che si impone su alcune cose, sono 
un po' rompiscatole; ma in generale ritengo che entrambi siamo allo stesso li­
vello (A., 25 anni).
lo ho il ruolo che deve avere il fidanzato maschio. Quindi sono io quello geloso, 
quello più preoccupato, che la passa a prendere o che l'accompagna a sbrigare le 
faccende in giro (T., 27 anni).
125

---

Il riconoscimento del ruolo stereotipato si riscontra anche nelle forme 
più estreme in cui la fidanzata è proprietà della persona, ha diritto a dei re­
gali e al rispetto perché si comporta secondo quanto il ragazzo chiede.
Questi aspetti talvolta assumono rilevanza per le violenze espresse at­
traverso il controllo delle relazioni amicali e delle scelte lavorative, fino a 
giustificare e sottovalutare forme di maltrattamento fisico, come scossoni e 
schiaffi. Diversi studi suggeriscono che gli uomini spesso negano e mini­
mizzano le loro violenze, così come ritengono responsabili le loro donne 
nel provocare incidenti di violenza (e.g., Anderson e Umberson, 2001; 
Hearn, 1998; Heckert e Gondolf, 2000). Anche in casi di violenza fisica i 
maschi tendono a giustificarsi o a dimenticare quanto da loro commesso 
(Ptacek, 1988; Dobash e Dobash, 1998; Heam, 1998).
Le femmine lo fanno: passano per quelle più stupide quando devono scusarsi di 
qualcosa e invece ti vogliono fregare! Loro sanno bene di aver sbagliato! A quel 
punto che vuoi fare? Se già ne hai parlato e poi vengono rifatti gli stessi errori? 
Scusa, altrimenti si parla per parlare, ma nei fatti vieni preso in giro. Poi io mi rife­
risco a qualche schiaffo, non a occhi neri come si vede in televisione (T., 27 anni).
Diversi studi hanno indagato i modi della violenza esercitata e mini­
mizzata dagli uomini. Questi ultimi giustificano le loro azioni in quanto ciò 
consente loro di dimostrare di essere uomini (Hearn, 1998, p. 37). Le iden­
tità maschili sono costruite attraverso atti di violenza e attraverso la narra­
zione delle stesse. Anderson e Umberson (2001), per esempio, riportano 
una varietà di modi in cui i resoconti degli uomini violenti sono reputati 
performance di genere, includendo la suggestione che il costrutto di uomo 
sia legato all’interpretazione dei conflitti violenti e che le donne, loro part­
ner, siano responsabili dei loro comportamenti. Tali performance nell’im- 
maginario maschile renderebbero potere e privilegi che spettano natural­
mente, piuttosto che reputare tali comportamenti frutto di una produzione e 
struttura sociale. Inoltre, in questa cornice la violenza maschile può essere 
vista come funzionale (Dobash e Dobash, 1998), in particolare quando è 
usata come una riaffermazione di mascolinità e autorità in una cultura che 
ha iniziato a minare i privilegi e i diritti maschili (Ptacek, 1988).
Effetti del fidanzamento. Essere fidanzati fa sentire soddisfatti e inco­
raggiati negli impegni da affrontare, allo stesso tempo sono molti i cam­
biamenti riscontrati nella vita personale e le rinunce che sembrano essere 
alla base della stabilità del rapporto di coppia.
Ho sicuramente meno libertà nel fare quel che mi passa per la testa. Quando sei 
726

---

fidanzato devi tenere conto anche dei bisogni dell'altro, quindi non puoi fare 
proprio tutto quel che vorresti fare. Ci sono le esigenze di due persone che a 
volte si possono scontrare, anche perché sei portato automaticamente a seguire 
gli impulsi (F., 25 anni).
Ho rinunciato al tempo da trascorrere con i miei amici e a una parte di tempo 
che magari avrei dedicato a me stesso (G., 25 anni).
La responsabilità degli intervistati si esprime nel dare stabilità alla 
propria relazione, anche sperimentando che il rapporto di coppia è nuo­
vo e diverso; non è più soltanto una generica amicizia, ma si indirizza 
verso l’esclusività e comporta impegni seri e nuovi anche se non ancora 
definitivi.
Ho trovato la spinta a cercare un lavoro, anche se pagato male, ma giusto per 
avere una risorsa in più per viaggi, regali. Probabilmente, se non mi fossi fidan­
zato, avrei soltanto continuato a rinunciare alle sigarette solo per potermi pa­
gare le rate della Playstation (M., 25 anni).
Modelli di rapporti di coppia. Gli intervistati riferiscono che hanno 
appreso dalle loro esperienze personali il modo in cui stare in coppia. I 
modelli familiari sembrano non rappresentare un riferimento anche per­
ché molti hanno ricordi di disaccordo tra i genitori o, in alcuni casi, espe­
rienze di separazioni che non hanno aiutato a stare meglio. I modelli cul­
turali attuali sembrano imporre loro un adeguamento che dovrebbe ri­
spondere a una esigenza di modernità che dalle loro stesse risposte non 
appare ben chiara.
I modelli presenti non direi che sono i migliori da seguire. Quello che ci circonda 
per lo più non è un buon modello, o quanto meno, non è applicabile alla realtà 
che viviamo noi (F., 25 anni).
In alcuni casi i modelli familiari costituiscono un riferimento rispetto al 
ruolo da assumere che rispecchia spesso quello del padre delle fidanzate. In 
tali casi è giustificata ogni forma di divieto imposto alla ragazza che sem­
bra appunto poter assumere il ruolo di vittima.
Diviene difficile anche identificarsi in un modello sociale che tra i più 
giovani sembra essere sempre più caratterizzato da comportamenti aggres­
sivi e molti sono i pari che hanno problemi di non controllo della rabbia.
Molti si riducono a seguire una specie di tradizione popolare soprattutto qui in 
provincia dove: la ragazza e il ragazzo devono conoscere i genitori e quando il 
127

---

fidanzato ha un problema lo può dire anche al papà di lei. Se al fidanzato da fa­
stidio che lei esca sola da casa il ragazzo lo può dire al padre che darà sempre 
ragione al ragazzo. Quindi le ragazzine non hanno il permesso per uscire, come 
in clausura (E., 26 anni).
Alcuni comportamenti vengono criticati se non sono proprio come quelli che la 
famiglia prevede. C'è un mio amico, per esempio, che se non accompagna e va 
a prendere la ragazza, passa per un degenerato, un uomo da quattro soldi (C., 
25 anni).
Controllo della partner. Anche se non tutti lo affermano, il controllo è 
una strategia utile ad assicurare il rapporto di coppia. Il controllo è eser­
citato su chi frequenta la partner, sul modo di vestirsi e talvolta si esercita 
anche un’influenza nelle scelte di studio o lavorative tese a scoraggiare la 
partner.
Lei incontra le sue amiche soprattutto per studiare. Giovedì mi chiese di restare 
a dormire a casa di una ragazza che studia con lei, perché si era fatto tardi e 
abita lontano da casa sua. Non voleva farmi fare tanti chilometri, ma proprio per 
questa preoccupazione, mi sono incaponito e sono andato a trovarla; controllai 
che fossero davvero solo loro due, ci salutammo e poi passai a prenderla il gior­
no dopo per pranzo. Se vuole vedersi con le amiche, io preferisco accompagnarla, 
vedere se è tutto ok, e poi ripassare a prenderla; così sono tranquilli anche i ge­
nitori che mi conoscono; va a finire che pensano qualcosa di male di me... men­
tre la figlia sta con le amiche! (A., 25 anni).
Nella maggioranza dei casi, tale forma di controllo consiste in un in­
sieme di strategie che privano la partner della possibilità di decidere e/o 
di agire autonomamente e liberamente rispetto ai propri desideri e scelte 
di vita.
Tali forme di controllo sono giustificate anche perché condivise dai fa­
miliari delle ragazze.
Una volta le ho chiesto di rinunciare a un corso di formazione che si teneva 
in un'altra città, che non era niente di qualificato, più che una richiesta è 
stato un far tendere l'ago della bilancia verso il no e lei comunque accon­
sentì (M., 25 anni).
Spesso indirettamente le faccio capire quando non mi va a genio qualche 
suo amico e che quindi non ho piacere che lei lo veda; oppure, come quando 
si iscrisse al corso di barman acrobatico, il mio timore nasceva per il futuro: 
dopo sarebbe andata a lavorare in qualche locale fino a tarda notte, magari 
dopo aver bevuto anche lei abbastanza. Ne discutemmo un bel po', io le
128

---

chiesi di rinunciare, lei fece lo stesso il corso ma non è più andata a lavorare 
(A., 25 anni).
Gli intervistati, come probabilmente anche le partner che non espri­
mono dissenso, non sembrano avere una chiara e immediata consapevo­
lezza della violenza economica, in quanto sembra normalmente scontato 
che la gestione delle finanze in una coppia eterosessuale spetti all’uomo. 
Il potere e il ricatto economico possono venire in tal caso usati dal mal­
trattante per mantenere la donna nella situazione di dipendenza e d’im­
possibilità a lasciarlo. Il controllo economico è diffuso, anche se scarsa­
mente riconosciuto come forma di violenza, in quanto il fatto che l'uomo 
detenga e gestisca il potere economico trova largo consenso sociale e rap­
presenta una forma di controllo e di potere mascherata da stereotipi cultu­
rali sulla famiglia (Ponzio, 2004).
Conoscenza di situazioni di violenza. Molti sono gli amici e familiari 
che hanno un comportamento violento con le ragazze da cui gli intervistati 
prendono le distanze per differenziarsi, anche se il fenomeno sembra al­
quanto diffuso.
Ci sono ragazzi che conosco che sono maneschi con la propria ragazza; per 
esempio la strattonano di frequente per il braccio, per poi darle un bacio fugace, 
violento. A me non piacerebbe, ma sembra che piaccia a entrambi. Lei è con il 
sorriso quando lui la prende di peso e la fa sedere sulle ginocchia quando non 
vuole o, che ne so, le lancia il casco da distanze pericolose. Per loro significa 
avere un qualche contatto ravvicinato quando si danno una sorta di manate al 
mento, perché sono contenti. Lei raccontò una volta alla mia ragazza di avere li­
vidi sui fianchi frequentemente, perché quando si facevano prendere la mano, lui 
impazziva a stringerle forte ai lati (G., 25 anni).
lo ho mia zia che ogni tanto le prende dal marito, un camionista geloso, que­
st'estate si è presentata con un braccio lussato, dicendo di essere caduta per le 
scale, ma non era vero (C., 25 anni).
Cause dei comportamenti violenti. Le cause della violenza sono ricon­
dotte alla difficoltà di gestire la rabbia legata alla gelosia oppure al­
l’ignoranza; si pensa così alla violenza come diffusa solo fra coloro che non 
hanno alti livelli di studio e si fa soprattutto riferimento unicamente a mal- 
trattamenti fisici, mentre non sono menzionati comportamenti inerenti la 
violenza psicologica.
La violenza parte dal fatto di non riuscire a comunicare. C'è sicuramente una 
129

---

mancanza di comunicazione e c'è sicuramente l’esigenza di dover obbligare a 
fare qualcosa (M„ 25 anni).
L’aggressore è colui che fa di tutto perché il partner viva in uno stato di 
costante paura minacciandolo di lasciarlo solo, di andare via se non viene 
ascoltato e/o obbedito, se non ci si sottomette. Spesso questa prima fase 
passa in sordina, confusa con quella che la nostra cultura ci indica come 
gelosia, partendo da espressioni comunissime, una per tutte: “Se fai questo 
vuol dire che non mi ami”.
La gelosia può farti essere violento, oppure la rabbia quando lei continua a non 
ascoltarti; e così si può avere una reazione di rabbia e diventare violenti; quando 
succede, in quel momento, si chiude la comunicazione, è come se avessi dato la 
morte alle parole dicendoti: "non ti posso più far capire, tu non mi stai più com­
prendendo"; l'unico modo per creare un'altra volta equilibrio in questa situazio­
ne è applicare la violenza (A., 26 anni).
3.2. Mantenimento dell’asimmetria relazionale
Di seguito verrà presentata la lettura del fenomeno attraverso l’illu­
strazione delle relazioni tra le diverse dimensioni analizzate che ha portato 
alla core category denominata: Mantenimento dell’asimmetria relazionale e 
le altre categorie emerse (cfr. fìg. 1).
Figura 1 - Mantenimento dell’asimmetria relazionale
Identità e ruolo 
nella coppia
Rappresentazione 
del proprio rapporto 
di coppia
Cause dei 
comportamenti 
violenti
Conoscenza 
di situazioni 
di violenza
Controllo 
della partner
Effetti 
del fidanzamento
130

---

Dimensione centrale di quanto riportato dagli intervistati appare il man­
tenimento dell’asimmetria relazionale, che rappresenta quanto effettiva­
mente emerge dalla percezione idealizzata del proprio rapporto di coppia e 
che si discosta dall’esperienza di relazione quotidiana. L’idealizzazione del 
rapporto di coppia si fonda sugli aspetti emotivi, di condivisione dell’espe­
rienza, ma non emerge una vera e propria dimensione progettuale d’impe­
gno reciproco; anzi i comportamenti sembrano sempre più volti a perseguire 
gli stereotipi culturali di genere e dei modelli relazionali di coppia.
Le relazioni di coppia, così come raccontate dai partecipanti, delineano 
una tendenza a essere asimmetriche. Tale asimmetria emerge anche negli 
aspetti di relazione legati alla mancanza di affidamento nel confidarsi al­
l’altro, nell’affrontare i problemi che possono emergere nel campo indivi­
duale come afferma un intervistato
Non parlo molto con lei dei miei problemi, sono più io che ascolto i suoi. Sono 
più chiuso rispetto a lei, perché so che non mi aiuterebbe molto parlarne, non 
cambierebbe le cose; non mi sento così intimo da poter parlare di certe cose. Se 
ho un problema faccio una comunicazione di servizio, senza approfondire trop­
po. Lei invece parla molto con me dei suoi problemi al lavoro, in famiglia e sem­
bra sempre che io abbia la bacchetta magica e sappia come farle ritornare il 
sorriso; sai sminuisco un po' i problemi, le faccio vedere che poi non è cosi nera 
come la vede lei... e quindi penso di ascoltarla ma di non pretendere proprio lo 
stesso ascolto, lei lo sa e rispetta la mia scelta (M., 25 anni).
Se questa modalità relazionale svela per certi versi una mancanza di af­
fidamento, tiene conto, per altri versi, del ruolo tradizionale dell’essere uo­
mini in una coppia, ossia quello di essere chi offre sicurezza alla propria 
partner, chiedendole nel contempo di rinunciare alle proprie scelte, con lo 
scopo ultimo di mantenere il controllo della relazione.
Tutto questo porta a supporre che i ragazzi tendano a mantenere 
l’asimmetria attraverso le pratiche evidenziate che nel tempo divengono 
difficili da gestire e possono sfociare in prevaricazioni reciproche. La stessa 
considerazione sulle cause di ciò che genera violenza e la conoscenza di al­
cune situazioni violente del rapporto di coppia sembra mantenersi su un li­
vello distante dalla propria realtà, in quanto è considerata violenza il mal- 
trattamento fisico piuttosto che quello psicologico. Paradossalmente, come 
evidenziato da alcuni studi (Kaufman, 1994), gli uomini mantengono il 
potere nella società a causa del loro genere anche se spesso si sentono im­
potenti. Di conseguenza, alcuni uomini esprimono ansia, confusione o 
scetticismo in risposta all’analisi dei loro privilegi, definendo spesso il loro 
non-potere rispetto alle donne.
131

---

L’esperienza d’impotenza probabilmente è legata in parte alla man­
canza di accesso al potere organizzato attraverso i sistemi e le strutture 
diverse da quelle del genere, come la razza, la classe sociale e l’edu­
cazione. Come risultato, molti uomini posseggono relativamente poche 
abilità per controllare e determinare le loro condizioni di vita. Gli uomi­
ni che tentano di adempiere alle aspettative di genere attraverso espe­
rienze sia restrittive, come per esempio non manifestare le proprie emo­
zioni, sia contraddittorie come avere successo economico e stare vicino 
ai propri cari, esprimono un ruolo forzato (Pleck, 1981), stressante 
(Eisler, 1995) e conflittuale (O’Neil et al., 1986), che nel rapporto di 
coppia si può esprimere attraverso il mantenimento di asimmetrie rela­
zionali e talvolta con atteggiamenti violenti.
Dalle interviste si evince che il maggiore fattore di sostenibilità nel 
mantenimento dell’asimmetria relazionale - e dunque nell’esercizio della 
violenza psicologica quale prevaricazione di un partner sull’altro nelle di­
verse dinamiche decisionali che caratterizzano la quotidianità della coppia 
- sia legata alla distinzione dei ruoli di genere ancora ben radicata nel 
contesto degli intervistati: distinzione che relega la donna in una posizio­
ne di subordinazione.
La maggior parte degli intervistati, nonostante abbia espresso l’idea 
che le partner abbiano la possibilità di studiare e lavorare, in realtà, si 
sentono “rispettati” e ritengono di non dover assumere il controllo coer­
citivo delle situazioni, fino a quando, a loro parere l’attività svolta dalle 
ragazze è “sotto controllo” e non consente un reale scambio con l’ester­
no. Le fidanzate sembrerebbero vivere una condizione di subordinazio­
ne, conforme al modello di coppia radicato nel loro contesto socio­
culturale e familiare. Anzi, i partecipanti hanno sostenuto con forza la 
naturalezza di tale distinzione e subordinazione della donna, come se 
l’identità di un genere, e dunque il ruolo di un genere, derivasse da un 
fatto naturale.
Anche le spiegazioni dei comportamenti violenti sono ricondotte a 
cause: disposizionali, legate al carattere e/o all’incapacità di gestire il 
controllo della rabbia; situazionali, soprattutto in circostanze sociali ove 
vi sono altri ragazzi; o di appartenenza socio-culturale, come il grado di 
istruzione o la residenza in piccoli comuni ove prevale un modello rela­
zionale di coppia in cui gli uomini hanno un ruolo di dominatori. Tale 
idealizzazione e aspettative di autonomia e libertà delegata all’uomo e 
assunta dagli stessi è un aspetto, riscontrato anche in altri studi (Pro- 
centese e Gleijeses, 2008; Procentese, 2005), che non inficia la scelta di 
sposare il proprio compagno.
132

---

4. Conclusioni
Dai racconti degli intervistati emerge la salienza dell’appartenenza al 
gruppo di genere nell’assunzione del ruolo di “fidanzato maschio’’. Pertanto 
essi tendono a interagire con la partner sulle basi dell’identificazione di 
gruppo e di ruolo e a valutare l’interazione in termini di norme di gruppo 
(Donaghue e Fallon, 2003); le loro credenze inerenti la differenza tra uomi­
ni e donne influenzano, dunque, l’assunzione di responsabilità verso la cura 
della relazione nel senso di un impegno per la sua costruzione.
Questa prospettiva potrebbe minare la rilevanza del confronto relazio­
nale e ridurre l’importanza dell’equità nella relazione eterosessuale, ren­
dendo difficile l’assunzione di comportamenti che si discostano dagli ste­
reotipi del ruolo di genere che, nel caso specifico, si riferiscono all’essere il 
partner che dà sicurezza, che deve essere rispettato a costo della limitazione 
della libertà di scelta della propria partner. Questo modello di relazione 
asimmetrica è spesso condiviso dalle famiglie d’origine ove i padri giustifi­
cano il comportamento controllante o punitivo dei fidanzati trasferendo loro 
un potere coercitivo nella relazione di coppia.
Molti uomini, infatti, tendono a definire il potere attraverso una 
comparazione piuttosto che riconoscere la propria capacità di condivi­
sione con gli altri. L’attribuzione e la comparazione sociale (Olson, 
Herman e Zanna, 1986) suggeriscono che i sentimenti d’impotenza 
esperiti possono essere maggiori quando vi è un’attribuzione esterna e 
relative comparazioni. Questo non aiuta ad assumersi responsabilità per­
sonali e potrebbe aiutare a spiegare perché gli uomini utilizzano la vio­
lenza più delle donne (Mankowski e Maton, 2010) come strategia nel 
mantenimento del legame di coppia.
Una delle possibili conseguenze è l’aumento, nei processi decisio­
nali e nelle divergenze di opinioni, della conflittualità basata anche, og­
gi, sulla caduta di prescrizioni di ruolo predeterminate e rigidamente an­
corate all’appartenenza di genere e sui notevoli cambiamenti registrati 
nel ruolo femminile: aspetti che sono entrati prepotentemente nella rela­
zione di coppia e hanno reso più difficile il raggiungimento di un equili­
brio al suo interno.
I rapporti descritti ricondurrebbero a una dinamica che si attiva nel­
l’interazione tra i diversi sistemi relazionali (coppia, famiglia, pari e conte­
sto sociale locale) e consentirebbe agli uomini di giustificare gli eventuali 
comportamenti di controllo e maltrattamento e alle ragazze di tollerarli.
Gli intervistati non hanno distinto le diverse forme di violenza: l’unica 
reale violenza era per loro quella fisica. Questo dato ripropone quanto indi- 
133

---

cato in letteratura circa il carattere nascosto, subdolo e poco conosciuto 
della violenza psicologica e la difficoltà di poterne indagare la presenza 
nelle coppie coinvolte.
Gli intervistati hanno proposto quindi spiegazioni che tendono a 
“oggettivare” l’evento violenza, non riuscendo però a cogliere come essa 
stessa, all’interno delle relazioni sentimentali, sia spesso il risultato di un 
processo interattivo di cui entrambi i partner sono responsabili. I processi di 
costruzione sociale delle relazioni violente all’interno e fuori della coppia 
costituiscono d’altro canto un tendenziale campo d’indagine della letteratu­
ra scientifica più recente (Chapaux-Morelli e Couderc, 2011).
A questo punto è chiaro quanto, in accordo con la letteratura, i dati di 
questa ricerca sostengano, a oggi, la presenza nei partecipanti di rappre­
sentazioni stereotipiche associate al genere.
Questo scenario relazionale suggerisce di affrontare un lavoro con gli 
uomini come gruppo piuttosto che come singoli, il che consentirebbe loro 
di prendere consapevolezza dei processi attraverso i quali la mascolinità è 
socialmente costruita e sviluppare risorse che li aiutino a superare compor­
tamenti distruttivi verso l’altra e la relazione.
134

---

9. “Ordinaria" violenza degli uomini sulle donne
di Palma Menna e Caterina Arcidiacono
Ma la cosa terribile era che io mi attribuivo un pieno e 
indiscutibile diritto sul corpo di lei, come se si fosse 
trattato del mio proprio corpo, e allo stesso tempo 
sentivo che io non ero in grado di dominare quel cor­
po, che esso non era mio, e che lei invece poteva di­
sporre di esso come le pareva meglio, e nella fattispe­
cie poteva disporne diversamente da come volevo io.
L. Tolstoj, Sonata a Kreutzer
Mancanza di comunicazione e silenziosa, se non manifesta, aggres­
sività dei figli verso i genitori, apatia, segni di disagio psichico o de­
vianza di bambini e adolescenti, si accompagnano a forme miscono­
sciute di violenza di genere che costituiscono il substrato del vissuto 
quotidiano familiare.
All’interno di un progetto finalizzato alla prevenzione del rischio psi­
co-sociale è stato così costituito uno spazio di “pensiero” e di riflessione 
per le madri che formulano richieste di aiuto psicologico per le difficoltà 
dei figli, e successivamente - nel corso dell’intervento ridefinito in base 
ai bisogni emergenti - anche per i padri, invitati a discussioni di gruppo 
sui temi dell’educazione dei figli.
In primo luogo sono state realizzate delle interviste individuali in 
profondità, mediante le quali ha preso forma e corpo il disvelamento 
delle criticità nell’organizzazione familiare e nella qualità delle relazio­
ni di coppia.
Alle interviste ha fatto seguito la realizzazione di focus group che 
hanno coinvolto - ove possibile - anche i compagni delle donne intervi­
state.
Gli obiettivi dell’intervento sono stati:
• 
evidenziare i percorsi di violenza silente all’interno di richieste d’aiuto 
e di sostegno psicologico per problemi relativi a figli, caratterizzati da 
forme di rifiuto, apatia, o aggressività e rifiuto delle regole;
• 
promuovere la coscientizzazione ed elaborazione delle dinamiche fa­
miliari sottese alle differenti forme di violenza domestica rilevate.
’ 
Il capitolo è frutto di un percorso comune delle autrici che pertanto si riconoscono in ogni 
sua parte.
135

---

1. Metodologia della ricerca: partecipanti, strumenti e analisi dei dati
Sono state intervistate diciotto donne1 di età compresa tra i 24 e i 37 
anni, di differenti nazionalità (dieci donne puteolane, due rumene, due 
croate, due albanesi, due kosovare) che si sono rivolte allo sportello di 
consulenza familiare della Caritas di Pozzuoli nel periodo che va da otto­
bre 2010 a ottobre 2011 e successivamente otto dei loro partner. Per me­
glio comprendere lo scenario clinico e relazionale in cui si è costruita la 
richiesta di aiuto, nella tab. 1 riportiamo le caratteristiche sociodemogra­
fiche delle intervistate e i problemi dei figli che hanno indotto la richiesta 
di consulenza psicologica.
Tabella !
Caratteristiche delle intervistate e dei problemi dei figli per cui hanno richiesto 
la consulenza psicologica
1. 
Margherita, 24 anni, puteolana, 3 figli, collaboratrice domestica. Il secondo figlio ha 
problemi di disadattamento scolastico, per questo è stata convocata dalle maestre.
2. 
Anna, 30 anni, puteolana, 5 figli, disoccupata. Gli ultimi due bambini, gemelli, pre­
sentano problemi di aggressività nei confronti dei genitori (spesso li aggrediscono con 
morsi e pugni).
3. 
Cristina, 29 anni, puteolana, 4 figli, collaboratrice domestica. L’ultimogenito ha pro­
blemi di enuresi notturna.
4. 
Marta, 32 anni, rumena, 2 figli, lavora per un’impresa di pulizie. Il secondogenito ha 
problemi di ipercinesia e rifiuto delle regole. A scuola le hanno proposto di assegnar­
gli l’insegnante di sostegno, lei non è d’accordo.
5. 
Dominca, 37 anni, albanese, operaia. Ha 3 figli in Albania e 3 qui in Italia, avuti da un 
altro compagno. Ha difficoltà a stabilire regole chiare con i propri figli, che reagisco­
no spesso con aggressività alle sue richieste.
6. 
Svetlana, 33 anni, croata, ha due figli, lavora in una mensa scolastica. Il primo figlio 
soffre di insonnia e mostra segni di tricotillomania.
7. 
Milena, 29 anni, puteolana, disoccupata. Ha 2 figli dal primo marito, ucciso in un ag­
guato, è in attesa del terzo figlio da un nuovo compagno. Il secondogenito da alcuni 
mesi si rifiuta quasi totalmente di mangiare.
8. 
Genesia, 25 anni, kosovara, badante, 3 figli. La seconda bambina è taciturna, silenzio­
sa, spesso assente nelle attività scolastiche. È stata convocata dalle maestre.
9. 
Stella, 31 anni, puteolana, un figlio, operaia attualmente disoccupata. È alla disperata 
ricerca di un secondo figlio, nel frattempo il suo unico figlio, adolescente, è stato de­
nunciato per piccoli furti e vagabondaggio.
Si ringrazia la Caritas della diocesi di Pozzuoli per la collaborazione e l’impegno costan­
temente mostrati per la realizzazione della ricerca.
136

---

Caratteristiche delle intervistate e dei problemi dei figli per cui hanno richiesto
la consulenza psicologica
IO. 
Maria, 29 anni, rumena, 4 figli, operaia. Ha tre gemelli maschi e una bambina, che 
mostra problemi di disadattamento scolastico e nell’ultimo periodo di fobia scolare.
11. 
Grazia, 28 anni, croata, 2 figli, disoccupata. Il marito le impedisce di lavorare, nono­
stante le difficoltà economiche che attraversa. Sua figlia mostra diverse fobie, in par­
ticolare a scuola piange spesso senza un motivo apparente e le maestre hanno chiesto 
un intervento psicologico.
72. 
Selena, 27 anni, kosovara, 3 figli, sta provando ad avviare un’attività di estetista (la 
stessa che praticava nel suo Paese d’origine). Il secondogenito è aggressivo, spesso 
usa le mani contro di lei, nel gruppo di amichetti è il “bullo” che usa sempre violenza.
13. 
Monica, 32 anni, puteolana, 3 figli, lavoratrice stagionale. Il secondo figlio ha diversi 
tic e soprattutto deve lavarsi le mani ogni qualvolta entra in contatto con le bambine 
(anche con la sua stessa sorella).
14. 
Daniela, 30 anni, puteolana, 5 figli, disoccupata. Ha avuto i suoi figli uno dietro 
l’altro, pur soffrendo in due casi di depressione post partum. L’ultimo figlio mostra 
isolamento e difficoltà espressive e linguistiche (ha 4 anni).
75. 
Fiorella 24 anni, puteolana, 3 figli, lavora presso un’agenzia di pulizie. Il marito ha 
perso da poco il lavoro. Il suo primo figlio, adolescente, ha atteggiamenti di protesta e 
rifiuto delle regole, spesso è coinvolto a scuola in atti vandalici.
76. 
Magda 27 anni, albanese, 3 figli, disoccupata. La sua secondogenita mostra segni di 
apatia e isolamento. In classe spesso si rifiuta di prendere parte alle attività didattiche, 
in particolare quelle che implicano una partecipazione attiva e personale (per esempio 
attività di espressione creativa, laboratori artistici ecc.).
17. 
Francesca, 32 anni, puteolana, 4 figli, badante presso un’anziana signora. Ha diffi­
coltà a seguire i figli, che spesso rifiutano le regole e hanno comportamenti aggressivi 
anche con lei.
18. 
Antonella, 29 anni, rumena, 3 figli, collaboratrice domestica. La sua ultima figlia 
piange spesso immotivatamente e soffre d’insonnia. È tormentata dalle malattie e 
spesso manifesta la sua paura della morte (propria e dei suoi genitori).
L’intervista si è svolta sempre singolarmente ed è stata registrata, pre­
vio consenso delle donne. Tutte le interviste sono state trascritte verbatim 
dopo essere state riascoltate più e più volte. L’ordine di analisi seguito è 
stato quello cronologico d’intervista dei soggetti.
I temi affrontati - selezionati dopo un’accurata analisi degli indica­
tori utilizzati in diversi studi presenti nella letteratura nazionale e inter­
nazionale (cfr. in particolare Adami et a/.; 2000) - hanno riguardato 
cenni biografici relativi alla storia di vita della donna, contesto nel quale 
la violenza si verifica o si è verificata, storia della relazione, tipo di 
violenza subita, esiti della violenza, strategie messe in atto dopo la vio­
lenza (strategie di coping), eventuale richiesta di sostegno in ambito fa­
137

---

miliare, amicale e/o istituzionale, modalità di gestione delle emozioni 
negative dopo la violenza, qualità del rapporto di coppia e aspetti di 
eventuale ciclicità della violenza.
In un secondo momento sono stati effettuati focus group anche con i 
partner e, come descriveremo più avanti, abbiamo integrato il nostro mate­
riale con i dati di quello che si intende un “caso negativo” (Mehan, 1979; 
Glense, 2011), cioè con il racconto dell’intervista a una donna che a un 
certo punto si è ritirata dal Progetto.
Il materiale testuale raccolto è stato sottoposto ad analisi tematica, con­
dotta secondo il modello anglosassone di Howitt (2010), che attribuisce al 
ricercatore un duplice ruolo: in primo luogo porsi in ascolto, sia in fase di 
raccolta che di analisi dei dati, di quelle parti del discorso che segnalano la 
presenza di temi più centrali e significativi, dall’altra, durante l’analisi, por­
re in relazione i vari temi emersi con gli interrogativi di ricerca e le catego­
rie tematiche considerate rilevanti a monte del processo d’indagine.
Questo lavoro fa sì che l’analisi tematica si collochi in una linea diversa 
della Grounded theory methodology (Strauss e Corbin, 1990), che segue 
piuttosto, un processo induttivo integralmente derivante dai dati. In questo 
caso, si è trattato, d’accordo con Howitt (2010), di “identificare temi ampi 
che riassumano il contenuto dei dati, ne esprimano le maggiori caratteristi­
che”. In sede di analisi delle interviste sono stati pertanto delineati alcuni 
interrogativi-guida che hanno definito la cornice tematica in cui inscrivere i 
materiali testuali in relazione alle categorie ritenute più rappresentative in 
relazione al fenomeno indagato.
2. Risultati
2.1. Prima fase: dalla consulenza alle interviste
Il primo passo, come già accennato è consistito nell’effettuare una in­
tervista focalizzata che raccogliesse gli elementi relativi alle aspettative re­
lazionali e comportamenti della vita di coppia che facevano da sfondo alle 
problematiche dei figli evidenziate nella consultazione psicologica. Il mate­
riale testuale raccolto è stato poi categorizzato individuando 26 differenti 
codici, che afferiscono a 3 macrocategorie, individuate in base agli interro­
gativi di ricerca.
Le articolazioni della prima macrocategoria, denominata “L’ordine 
della tradizione e le cause della violenza”, raccoglie i codici relativi a quei 
segmenti di testo che fanno riferimento alle motivazioni delle esplosioni di 
138

---

violenza subite. In alcuni casi è come se ci fosse il tentativo di “giusti­
ficare” alcuni atteggiamenti del proprio partner considerati come una forma 
di violenza reattiva allo stress, più giustificabile rispetto a forme di violenza 
stabili. Alcune donne, specie quelle immigrate, raccontano un incremento 
della violenza agita dal partner in corrispondenza dei cambiamenti di vita e 
di contesto, che hanno come sovvertito gli equilibri familiari e destabiliz­
zato i “capofamiglia” che
neanche loro sanno più chi sono. A volte poi nessuno qui ci considera, sembra 
che siamo persone da evitare... mio marito al Paese nostro aveva tanti amici, ora 
sta sempre solo... quando sta a casa è sempre nervoso, poi viviamo anche con 
mia madre qui... e lui non la sopporta proprio... (Magda, 27 anni, albanese, 3 fi­
gli, disoccupata).
Molti episodi di violenza raccontati originano da discussioni apparen­
temente futili, spesso relative alla gestione dei figli, che poi sfociano in una 
violenza incontrollata sulla partner: sono questi i segmenti di testo che ap­
partengono alla categoria denominata “esercizio dell’autorità genitoriale”. 
Così racconta una donna:
Si arrabbia sempre con i bambini per sciocchezze, come fare chiasso con altri 
amichetti, durante la cena non finire quello che c'è nel piatto o litigare tra loro 
due (Francesca, 32 anni, puteolana, 4 figli, badante).
Altra categoria emersa dai dati è quella relativa alla modifica dei ruoli: 
molte donne raccontano come - a causa della crisi economica o a seguito 
dei processi di migrazione - hanno iniziato a lavorare come badanti o come 
cameriere nei ristoranti, rientrando molto tardi di sera o facendo turni not­
turni. Questi cambiamenti sono stati poco accolti dai partner, che sono co­
stretti - loro malgrado - a “tollerare” che le donne lavorino per far fronte 
alla gestione domestica. Ecco un segmento di testo che afferisce alla cate­
goria in questione:
Il problema è che ormai facciamo vite diverse: lui si alza presto al mattino, porta 
i bambini a scuola e io resto un po' a dormire quando torno da casa della signo­
ra, a cui tengo compagnia nelle ore notturne; poi lui va a lavoro, quando va... io 
alle sei già esco, ma nel frattempo lavo i panni o stiro o altre faccende (Anto­
nella, 29 anni, rumena, 3 figli, collaboratrice domestica).
E ancora, rispetto al cambiamento di posizione all’interno della coppia:
lo prima facevo tutto con mio marito, non mi muovevo senza di lui, avevo pro- 
139

---

blemi a stare da sola, mi venivano le fobie e gli attacchi di panico... ma poi a un 
certo punto qualcosa è cambiato. Andando in fabbrica ho preso coraggio, e a me 
pare che a mio marito questo fatto gli dia fastidio... ora sono io che porto i soldi 
a casa, e lui si pensa che io ho l'amante, che chissà che faccio... quando faccio 
qualche mezz'ora di ritardo al lavoro ho paura di tornare a casa, perché sicuro 
sono mazzate! (Maria, 29 anni, rumena, 4 figli, operaia).
La seconda macrocategoria è quella relativa alla “Dipendenza e subal­
ternità”, che si riferisce a tutti quei segmenti di testo in cui le donne moti­
vano la loro mancata denuncia delle violenze subite con il tentativo di di­
fendere la propria famiglia e i figli.
Molte donne intervistate riferiscono di sentire di non poter cambiare la 
situazione che vivono, ma anche di sentire che se tutto va così male
Avrò sbagliato qualcosa anch'io, come dice Don Mario... devo chiedermi cosa ho 
fatto, cosa potevo fare, cosa posso fare io in futuro per non far degenerare le 
cose (Marta, 32 anni, rumena, due figli, collaboratrice impresa di pulizie).
È emerso come esista una tendenza a “normalizzare” la violenza dome­
stica da parte dei sacerdoti e degli operatori che presso le istituzioni parroc­
chiali a vario titolo entrano in contatto e raccolgono i racconti della violen­
za subita dalle donne, così come emerge dagli altri lavori di ricerca conte­
nuti in questo volume (in particolare cfr. Capitoli 3 e 4).
Una tendenza trasversale per ciò che attiene ad alcune giustificazioni 
dei comportamenti violenti all’interno della coppia, e alla necessità di 
“sopportazione”, è quella relativa ai sentimenti di gelosia, che costituisce 
spesso la condizione unica attraverso cui la donna riceve rassicurazioni in 
merito al sentimento che l’uomo prova per lei:
Lui si è arrabbiato perché stavo affacciata al balcone e parlavo con il cognato di 
mia sorella [...]. Va bene, lui mi picchia per amore, perché ci tiene a me (Selena, 
27 anni, kosovara, 3 figli, estetista).
Il fatto che la causa della violenza possa essere “l’eccesso di amore” 
rende la violenza una sorta di dimostrazione di quella “follia a due”, di 
quella “esperienza totalizzante” che queste donne sembrano anche ricavare 
da taluni modelli culturali proposti dai mass-media. Ecco un esempio di 
“eccesso di amore”, categoria presente in diverse interviste:
Perché quando un uomo perde la testa non capisce più niente... a me arrivò una 
telefonata anonima e si sentiva una canzone di Eros Ramazzotti, lui non capi più 
niente... io gli dicevo di non saperne nulla, ma non si convinceva... Mi spezzò la 
140

---

scheda in due, mi prese a pugni... io avevo in braccio nostra figlia che allora te­
neva appena sei mesi, ma non c'è stato nulla da fare... a me però pareva di stare 
come in un film, non ci potevo pensare che lui mi picchiava per paura di un al­
tro... sempre amore è, quello grande, quello pazzo... lui mi ha voluto assai, ha 
fatto il pazzo anche contro i miei genitori, che non volevano che stessi più con 
lui perché è una testa calda... ma noi ci siamo voluti. L'amore è l'amore (Monica, 
32 anni, puteolana, 3 figli, lavoratrice stagionale).
Molte donne tendono dunque a ricondurre le cause della violenza nelle 
loro relazioni di coppia ad alcune qualità della relazione stessa, vissuta co­
me un “innamoramento eccessivo” o come “totalizzante”.
La terza macrocategoria si articola nei sottotemi relativi a tutti i limiti 
connessi alla scarsa o nulla possibilità di ricorrere alla rete sociale. Viene 
poi esplicitato il tema della vergogna, del “portare fuori” ciò che va gelo­
samente custodito, ovvero la protezione del “segreto” familiare e delle di­
namiche violente che al suo intemo regolarmente si compiono.
2.2. Seconda fase: dall’incontro individuale al gruppo di pari
L’esperienza delle interviste ha avuto un effetto solidarizzante. Grazie 
alla tenacia di due intervistate sono stati organizzati degli incontri di gruppo 
auto-gestiti fra le mamme dei bambini del Progetto, per
aiutarci fra noi a cominciare da qui e per conoscerci meglio, magari un sostegno 
lo troviamo anche tra di noi.
È necessario sottolineare come la narrazione di sé (Freda, 2008a) ha 
consentito - in particolare alle donne immigrate - una riflessione sulla pro­
pria posizione nel Paese di accoglienza, offrendo la possibilità di entrare in 
un colloquio più intimo con se stesse ed evidenziando alcune aree di criti­
cità in relazione all’accudimento dei figli. E stato importante per queste 
donne narrarsi e prendere coscienza della propria situazione, per cercare di
Alzarsi e muovere qualcosa, se no non finisce bene... senza lasciarsi però! (Da­
niela, 30 anni, puteolana, disoccupata).
In seguito, proprio da tale considerazione, la psicoioga ha prospettato la 
possibilità di coinvolgere anche il partner a partire dalle difficoltà incon­
trate e analizzate in merito all’educazione dei figli, rassicurando le donne 
intervistate sul fatto che non ci sarebbe stato nessun riferimento agli episodi 
141

---

di violenza negli incontri di gruppo. Le donne sono state così invitate con i 
loro compagni a confrontarsi su tematiche educative e relazionali con i fi­
gli. Hanno raccolto l’invito solo otto uomini su diciotto, in parte perché in 
taluni casi si tratta di compagni delle donne che non sono genitori dei bam­
bini che frequentano il progetto, ma spesso perché gli uomini interpellati 
hanno risposto “di non avere tempo da perdere con queste .. .ate”.
Ovviamente si tratta di motivazioni riferite dalle donne in consulen­
za: non sappiamo quanto siano riportate fedelmente, quanto risentano 
della chiusura e della paura che taluni elementi “da nascondere vengano 
a galla”, e quanto sia stato effettivamente riportato ai propri partner di 
questa iniziativa.
La psicoioga del servizio ha inteso offrire questo spazio condiviso 
che coinvolgesse anche gli uomini, alla luce di esperienze sperimentate 
anche in ambito internazionale. L’Unicef, per esempio, ha promosso ini­
ziative per gli uomini al fine di approfondire le conoscenze sul ruolo 
maschile nella famiglia (Hearn, 2007) e in molti Paesi è stata avviata 
un’azione volta a riesaminare i presupposti socioculturali della cultura 
maschile al fine di elaborare strategie che aiutino gli uomini a controlla­
re la propria violenza.
Nel nostro studio abbiamo condotto sei focus group con 16 partecipanti 
(8 uomini e 8 donne, in particolare quattro coppie puteolane e quattro cop­
pie straniere), alla presenza del conduttore e di un osservatore. Ogni focus 
ha avuto una durata media di 90 minuti ed è stato audioregistrato e fedel­
mente trascritto.
I focus group sono stati svolti lasciando liberi i partecipanti di organiz­
zare la propria produzione narrativa in relazione agli input posti dal mode­
ratore. Rispetto alla formulazione delle domande è stato utilizzato inizial­
mente il metodo del topic guide (Kriiger, 1994), ossia una scaletta di pun- 
ti/argomenti per aprire la fase esplorativa del lavoro. Dopo tale fase il me­
todo utilizzato è stato quello del questioning route (Kriiger, 1994), vale a 
dire un percorso più strutturato di domande, centrate sul filo conduttore del­
l’esplorazione dei modi di pensare di uomini e donne rispetto a quali siano i 
fattori che contribuiscono alla buona riuscita di un rapporto di coppia, quali 
siano le maggiori difficoltà incontrate nell’educazione dei figli, come gli 
uomini e le donne possano conciliare vita familiare e lavorativa e infine 
quali siano i momenti più critici della vita di coppia. Si è tuttavia mante­
nuto un margine decisionale sull’opportunità o meno di seguire lo svolgi­
mento naturale della discussione quando questa si orientava su temi che 
non erano direttamente collegati agli scopi della ricerca. I focus group han­
no consentito un confronto dialogico e per certi versi meta-cognitivo sul 
142

---

proprio funzionamento alì’interno della coppia, che di fatto difficilmente 
avviene nell’esperienza della quotidianità.
All’inizio i partecipanti hanno mostrato una sostanziale diffidenza, con 
le donne quasi “spaventate” dalla possibilità che potesse venir fuori 
“qualcosa che crea altri problemi”. Nel corso degli incontri è stata ribadita 
la necessità di offrire uno spazio di confronto tra uomini e donne, a partire 
dai temi dell’educazione dei figli. La presentazione di ogni partecipante al 
gruppo ha aperto, “scaldato” rincontro, e gradualmente il clima creatosi è 
stato sostanzialmente positivo. Molti genitori hanno evidenziato il loro stu­
pore rispetto a un percorso gratuito, accessibile.
Noi veniamo qua e ci possiamo rilassare (S4, uomo, Focus Group n. 2).
E poi c'è qualcuno che ci ascolta (S3, donna, Focus Group n. 2).
L’analisi del testo è stata effettuata in questo caso con il metodo della 
Grounded theory2 e con l’ausilio del software N-Vivo (Bazeley, 2007). 
L’analisi è pertanto partita dal basso, ovvero direttamente dai dati raccolti. 
È stato così realizzato un sistema di codifica in grado di sintetizzare, attra­
verso un modello interpretativo, i contenuti della discussione e di stabilire 
una gerarchia tra i diversi nodi basata sulla loro ricorrenza all’interno dei 
focus group. In questo caso la lettura e rilettura delle trascrizioni ha portato 
all’individuazione di unità minime di significato (narrazioni dei parteci­
panti) che sono state codificate applicando loro un’etichetta descrittiva con 
il nome della categoria. Nel caso in cui la codifica di un commento risultas­
se poco chiara o ambigua sono stati attribuite etichette temporanee e i 
commenti sono stati inseriti fra le categorie “libere” per essere riconsiderate 
in un secondo momento.
2 Per la descrizione della metodologia e del suo utilizzo cfr. Capitolo 3, par. 4.2.
I dati derivati dai focus group hanno mostrato l’aggregazione dei codici 
in cinque macro-tematiche.
a. Strategie di gestione dei problemi connessi all’educazione dei figli. 
Molti uomini presenti hanno ribadito la necessità di ricorrere alla violen­
za... quando i bambini non ti ascoltano, e... anche quando la moglie non 
ti ascolta! (S2, maschio, focus 3). Molte donne hanno evidenziato la com­
pleta responsabilità che ricade su di loro rispetto a qualsiasi problema dei 
propri figli, a scuola o negli altri contesti di vita. Queste le parole di una 
partecipante
143

---

La verità è che per tradizione si pensa che i figli "so' d' ‘a mamma" (sono della 
madre). Ma non è vero, i figli sono pure del padre, e a volte mia figlia non mi sta 
a sentire, ma vuole solo il padre... io penso che i figli hanno bisogno di entrambi 
i genitori (S6, femmina, focus 1).
b. Senso del privilegio “dovuto”. Questa tematica si riferisce essen­
zialmente a quei segmenti d’interazione discorsiva in cui appare evidente 
che l’esperienza individuale di un uomo che usa atteggiamenti violenti è 
spesso il risultato logico della convinzione ad aver diritto a certi privilegi. E 
necessario evidenziare a questo punto che, all’interno delle nostre discus­
sioni di gruppo, non si è mai parlato esplicitamente di “botte”. E stato fatto 
riferimento a un atteggiamento permeato di rabbia, al fatto che si possa al­
zare la voce, che possa esserci uno “strattonamento”, ma nessuno degli uo­
mini e delle donne presenti ha fatto riferimento esplicitamente alla violenza 
fisica. Quello che è comparso con maggiore evidenza è la presenza della 
violenza psicologica, nei termini della denigrazione, delle offese alla perso­
na, ma non ci si è mai spinti oltre. Questo elemento lascia emergere la pre­
vedibile difficoltà di parlare in gruppo delle proprie debolezze, oltre che 
l’evidenziarsi dei problemi connessi alla desiderabilità sociale e alla prote­
zione del proprio vissuto familiare.
Nei nostri focus è emerso, dunque, che se un uomo “rimprovera” la 
moglie perché è rientrata tardi e la cena non è pronta, è un comportamento 
che deriva quasi in automatico dalla sua convinzione “di avere diritto” a 
tornare a casa e trovare già tutto pronto in tavola. In altre parole, come 
molte donne hanno sottolineato, esiste la convinzione di un privilegio do­
vuto agli uomini, che anche le donne tendono ad avallare, seppur con qual­
che forma di protesta.
Ma secondo voi io non mi devo arrabbiare se torno a casa e la cena non è pron­
ta? lo che sono uscito alle cinque del mattino, mi sono spezzato la schiena... so 
che pure mia moglie va a lavoro, ma deve vedere lei come si deve organizzare, 
mica mi posso mettere il grembiulino? (S4, maschio, focus 5).
Mio marito diventa proprio una belva se la casa non è pulita come prima... lui ha 
ragione perché è giusto che una donna tiene la casa pulita, noi lo dobbiamo fa­
re... ma ora io lavoro quasi otto ore al giorno e proprio non riesco a fare tutto 
come prima... è un doppio lavoro! (S7, femmina, focus 5).
c. Teorie relative ai rapporti di “potere” all’interno della coppia. Nel 
corso della discussione è emerso il tema delle relazioni tra i generi. È ap­
parso chiaro come gli uomini e le donne che hanno partecipato ai focus 
144

---

group condividono una rappresentazione dei rapporti tra uomo e donna 
permeata da una concezione marcatamente asimmetrica, come dichiarato da 
una moglie riferendo le parole del marito:
Mio marito già lavora tutta la giornata... allora sapete come dice? Che sono io 
che me la devo vedere la sera con i bambini... Lui dice: quando torno la sera non 
voglio sentire niente, e mi innervosisco se mia moglie non ha ancora fatto ad­
dormentare i bambini... mica il suo lavoro è paragonabile al mio? (S5, femmina, 
focus 5).
Dall’analisi degli scambi emerge chiaramente un’opposizione tra due 
concezioni “dicotomiche”: una tradizionale che prevede una netta suddivi­
sione dei compiti all’interno della coppia, con un carico inevitabilmente 
maggiore per la donna; l’altra, portata avanti nella discussione con maggior 
fatica (dalle donne per lo più, ma anche da un uomo) basata su un principio 
generale di uguaglianza fra i sessi. Nello specifico, la prima visione emersa 
comporta una distinzione dei ruoli sia in termini di “potere” (l'uomo è "per 
diritto naturale” capo famiglia), sia in quelli di “competenze” (“l’uomo sa 
fare delle cose, la donna ne sa fare delle altre, ma per lo più solo in casa”).
Il versante invece dell’uguaglianza tra i sessi, della parità di diritti, è 
emerso con forza quando le donne hanno fatto presente il cambiamento del 
proprio ruolo, che non è più soltanto confinato all’interno della famiglia, 
ma si esprime anche all’esterno, proprio come per gli uomini. Ma allora, 
chi detiene il potere in famiglia “se siamo tutti uguali?” dice uno dei parte­
cipanti in un incontro. Spesso il mantenimento del potere e del controllo 
nelle situazioni problematiche da parte dell’uomo avviene tramite l’affer­
mazione di sé e delle proprie motivazioni, perché “in casa l’ultima parola 
uno solo la deve tenere”. Anche alcune donne condividono la nozione di 
capo, di depositario delle decisioni ultime:
L'uomo ha un ruolo e la donna ne ha un altro in una famiglia, l'uomo in genere 
dovrebbe essere il capo famiglia, è giusto che abbia il compito di comandare (S3, 
femmina, focus 3).
D’altro canto è emersa anche la necessità di considerare il nuovo 
“peso” della donna nel contesto familiare:
Ci sono delle famiglie a volte che vanno avanti grazie alla figura della donna 
perché l'uomo sta sempre al lavoro, e poi ormai anche le donne lavorano fuori 
casa, non si può pretendere che lavorino in casa esattamente come prima (SS, 
femmina, focus 3).
145

---

I nostri dati sembrano muovere nella direzione che individua quale causa 
esplicativa della violenza di coppia un forte desiderio di affermazione di po­
tere (Ventimiglia, 2002), nonostante i cambiamenti e le trasformazioni in atto.
d. Somiglianza/differenza tra culture. Questa macro-tematica introduce 
il problema legato al cambiamento di vita delle famiglie immigrate. Il pro­
cesso migratorio coinvolge le donne e gli uomini in una rivisitazione dei 
loro ruoli e le donne straniere hanno posto in evidenza come il proprio 
ruolo sociale e familiare sia cambiato con la migrazione. Le donne puteola- 
ne hanno tenuto a sottolineare che questo riguarda anche alcune di loro, 
nella misura in cui sono cambiate alcune abitudini per motivi economici. Se 
le donne hanno “dovuto” cominciare a lavorare per contribuire al budget 
familiare, questo processo ha generato anche la necessità di fenomeni 
emancipativi, dovuti anche a un inizio di maggiore indipendenza economi­
ca e sociale. Così gli uomini notano con stupore che le loro compagne ora 
“iniziano a chiacchierare con sconosciuti per strada, o fumano”, “vogliono 
essere autonome economicamente”, “se c’è il tempo vanno a prendere il 
caffè con le amiche dopo il lavoro”.
Il posizionamento e la stabilizzazione nel nuovo Paese e nella nuova 
cultura richiede forti assestamenti su un piano organizzativo (gestione dei 
figli, lavoro, casa) e sul piano delle dinamiche familiari, proprio in virtù 
delle spinte emancipatone cui facevamo accenno prima. La figura maschile 
è quella che maggiormente fatica a rispondere a questi cambiamenti di 
ruolo: frequentemente un maggiore potere (economico e sociale) della pro­
pria compagna può essere vissuto quale minaccia dello “stato delle cose”, 
del riconoscimento del proprio ruolo all’interno della famiglia e della so­
cietà. Alcuni uomini partecipanti ai focus hanno sottolineato il loro vissuto 
di una posizione “debole” all’interno del vicinato e della rete sociale, seb­
bene riconoscano che queste trasformazioni sociali coinvolgano una larga 
parte dei propri connazionali. Tali disequilibri sono vissuti, per quel che ri­
guarda gli uomini in particolare, come causa di possibile conflitto al­
l’interno della coppia.
lo non so come devo dire... mi sembra che mia moglie si è integrata meglio, co­
nosce questo e quell'aItro... io qui non ho amici, poi mi sento in difficoltà perché 
ho peso il lavoro e come uomo è proprio un fallimento, non è come per una don­
na (56, maschio, focus 6).
A me sembra che mio marito da quando stiamo qua è sempre teso e nervoso, 
scatta per nulla... è come se si sfogasse nella sua solitudine, ogni occasione è 
buona per scaricare la sua rabbia su di me (S6, femmina, focus 6).
146

---

e. La schermatura emotiva. La quinta e ultima macrotematica eviden­
ziata è relativa alla presenza di una vera e propria schermatura emotiva da 
parte degli uomini. Quando si è introdotto il tema dell’educazione alle 
emozioni dei figli, della necessità di aiutarli a riconoscere ed essere con­
sapevoli del proprio mondo emotivo, è emersa con chiarezza la convin­
zione - condivisa da uomini e donne - che i figli maschi debbano essere 
educati a essere forti, a non farsi prendere dalla paura o dalla sensazione 
di fragilità, che è invece concessa alle bambine. Abbiamo riscontrato co­
me una delle marcature caratterizzanti il discorso degli uomini è legata 
alla prospettiva di non mostrarsi mai deboli: come se avessero una sorta 
di corazza per difendersi dal coinvolgimento emotivo, al punto tale che... 
in casa non bisogna mai mostrare un cedimento, altrimenti pure i figli 
non ti pensano più... Dai focus è emerso in maniera abbastanza evidente 
che gli uomini considerano la rabbia una delle poche emozioni che essi 
possono legittimamente esprimere: essa diventa l’emozione predominante 
espressa durante periodi di difficoltà, nei quali aumentano anche le pro­
babilità di violenza nella coppia (Melandri, 2011). Queste considerazioni 
espresse dagli uomini partecipanti ai focus richiamano la concettualizza­
zione di una sorta di “sistema emotivo maschile a imbuto”, nel quale gli 
uomini trasformano ripetutamente le emozioni negative in rabbia, giun­
gendo così all’espressione violenta.
Nella maggior parte dei casi l’uomo si scusa solo per aver “ecceduto” 
nella rabbia, che in ogni caso era legittima e necessaria per “sedare” la si­
tuazione e “far capire chi comanda” anche ai figli.
Ecco alcuni frammenti di testo:
lo non vorrei comportarmi così, ma ci sono giorni in cui la stanchezza aumenta, 
le preoccupazioni sono tante... Mi posso mai mettere a piangere? Poi però scat­
to, mia moglie ha ragione, sto proprio "schizzato" (S3, maschio, focus 5).
lo a mio figlio glielo dico da adesso, e che sono queste lacrime? Tu devi imparare 
a non piangere... mio padre se mi vedeva piangere mi dava pure il resto... biso­
gna mettersi lo scudo e via... anche se io ora non vorrei essere cosi, e ci soffro 
(S3, maschio, focus 5).
Vorremmo completare ribadendo che i focus group hanno costituito - 
per l’iter di ricerca - un momento di fondamentale importanza secondo una 
duplice articolazione. In primis si è trattato di una proposta di natura meto­
dologica fondata sull’attenzione per il senso degli eventi così come co­
struito dai soggetti che li sperimentano che permette l’adozione, da parte 
del ricercatore, di un punto di vista costruttivista, negoziale e situato della 
147

---

conoscenza. Se questo è vero dal punto di vista degli obiettivi conoscitivi 
della ricerca, è importante sottolineare come i focus group abbiano anche 
avuto una finalità formativa e per certi versi emancipativa per i partecipan­
ti. Il fatto stesso di aver sperimentato uno spazio e un tempo appositamente 
dedicati al confronto su questi temi ha creato un luogo di pensabilità diffe­
rente in merito alle tematiche analizzate, e un diverso modo possibile di 
confrontarsi anche al di fuori dello specifico contesto. Queste le parole di 
uno dei partecipanti durante l’incontro finale:
lo spero che adesso possiamo imparare a parlare un po' di più anche a casa, a 
confrontarci... a me devo dire che questi incontri mi hanno un po' aperto la 
mente (S7, maschio, focus G).
Nella prospettiva della ricerca qualitativa per la maggiore compren­
sione del fenomeno indagato è importante che il ricercatore si confronti 
costantemente con i casi “negativi” o “discrepanti”, e pertanto, per una 
maggiore completezza di analisi (Glense, 2011) abbiamo intervistato 
una donna che aveva abbandonato il percorso di consulenza. Ecco la 
storia in questione.
Maria, madre di Emil, aveva chiesto spontaneamente un colloquio dopo 
un incontro di formazione per i genitori. La signora ha 38 anni, Emil è il 
suo unico figlio. Maria è polacca, il suo ex compagno (non si sono mai spo­
sati), papà di Emil, ha origini ucraine. L’ex compagno, di nome Antonio, 
era sposato e si è separato dalla moglie già precedentemente all’incontro 
con la signora Maria, perché la moglie - a suo dire - era sempre ubriaca e 
cercava altri uomini. Antonio e Maria si sono incontrati in Polonia e dopo 
un po’ di tempo che si conoscevano, Antonio ha deciso di venire in Italia a 
cercare fortuna. Antonio ha quattro figli dal suo matrimonio, di cui il pic­
colo Emil ha visto molte fotografie: il papà tiene molto al fatto che i figli si 
sentano fratelli tra loro. Dopo la nascita di Emil la signora Maria ha rag­
giunto Antonio in Italia, quando Emil aveva già sette mesi. Dopo poco 
tempo una delle figlie di Antonio è morta tragicamente per un incidente 
domestico e Antonio si è sentito molto in colpa per aver lasciato i figli al­
l’ex moglie, in una situazione di scarsa tutela e protezione. Pochi mesi dopo 
la morte della bambina ha cominciato a essere depresso, a bere, a non lavo­
rare e a ignorare completamente Emil.
Progressivamente Antonio è diventato violento con la signora Maria, 
spesso rientrava ubriaco ed Emil assisteva a queste scene violente e ne era 
terrorizzato. Al contempo chiedeva attenzioni a suo padre, gli era molto af­
fezionato, e quando il padre non beveva giocavano molto insieme. Dopo 
l’ennesimo litigio due anni fa, durante le feste natalizie, la signora Maria è 
148

---

stata picchiata a sangue e a seguito delle percosse ha dovuto subire un in­
tervento delicato, con l’inserimento di una placca di ferro nel braccio. Da 
allora la signora ha vissuto dapprima in un Centro d’accoglienza, poi, dopo 
un breve tentativo di ritornare con il compagno, ben presto vanificatosi per­
ché nulla era di fatto cambiato, è andata a vivere presso un Centro religioso 
gestito da suore. Queste suore l’hanno accolta e protetta, ma hanno ordinato 
che Antonio scomparisse tassativamente dalla vita di Maria e del figlio, in 
quanto soggetto assai pericoloso. Ora la signora Maria ha una casa in cui 
vive con Emil, ha trovato un lavoro, ma ufficialmente dice a tutti di stare 
ancora dalle suore perché ha paura che il suo ex compagno si presenti a ca­
sa e la minacci.
Emil chiede spesso di suo padre, chiede a Maria perché non tornano in­
sieme e dice che il papà gli manca. A volte inventa storie anche a scuola su 
suo padre, sulle sue sorelle, sulle volte in cui escono insieme e fanno cose 
belle. A volte Emil sente il padre telefonicamente, ma Maria non vuole che 
s’incontrino perché Antonio attualmente vive da barbone, è spesso ubriaco 
e dorme in luoghi di fortuna. Inoltre la signora Maria teme di perdere 
l’appoggio delle suore, che ancora l’aiutano: Emil va da loro spesso, quan­
do signora Maria deve recarsi a lavoro.
Quando Emil chiede del padre, la signora Maria è evasiva, gli rac­
conta che lavora fuori, o che non sa dov’è perché non si è fatto più senti­
re. È capitato che un giorno Emil, uscito con un’amica della madre, ha in­
contrato suo padre al porto di Pozzuoli, e si è avvicinato a lui per abbrac­
ciarlo. Le suore - che sono venute a conoscenza dell’accaduto - hanno 
aspramente rimproverato la signora Maria per aver consentito (o, secondo 
loro, premeditato) questo incontro. Il bambino da allora ha atteggiamenti 
strani, è aggressivo o improvvisamente impaurito, senza che la madre rie­
sca a comprendere le ragioni di tutto questo. E domanda nel suo italiano 
stentato: “Dottoressa, cosa gli manca? Io non gli faccio mancare niente, 
perché non vede dimenticarlo pure lui, il padre? Non vede che mi ha fatto 
tutto questo?”.
Durante i colloqui successivi ho cercato di farla riflettere sul legame 
tra Emil e il padre, che non può essere reciso o definito con tale ambi­
guità agli occhi del bambino. Abbiamo ragionato insieme sul fatto che 
un padre non si può cancellare con un colpo di spugna, e dire che è lon­
tano per lavoro confonde il bambino, in maniera ancor più intensa dal 
momento che il bambino può incontrarlo per strada. Lo spazio offerto 
dai nostri incontri si è rivelato insufficiente a sostenere la complessa di­
namica connessa alla vicenda, e a un certo punto la signora non è più 
venuta al Centro per il prosieguo dell’intervento. Stiamo attualmente se­
149

---

guendo il percorso di Emil e della madre per favorire la presa in carico 
presso un Centro convenzionato, che possa fornire a questa famiglia il 
sostegno psicoterapeutico necessario.
La storia ci sembra emblematica: gli uomini violenti sono compagni, 
mariti, padri. Non possono essere estromessi tout-court dalla vita familiare, 
o quanto meno bisogna cercare una via che possa costruire una possibilità 
di cambiamento, di formazione, di presa in carico delle loro difficoltà.
2.3. Terza fase: prospettive d’intervento per innescare il cambiamento
Dai focus group - realizzati nell’intento di creare nuovi orizzonti di 
pensabilità e discussione sui temi delle relazioni uomo-donna - emergono 
alcuni spunti da cui partire per ipotizzare itinerari di formazione e di inter­
vento per contrastare le forme più subdole della violenza di genere:
• 
è importante mettere in discussione e decostruire le strutture del 
potere e del privilegio maschile, ma rifuggendo da espliciti toni ac­
cusatori, che inducono alla fuga e al rifiuto rispetto a qualsiasi per­
corso formativo;
• 
è necessario condurre un processo di ridefinizione della mascolinità, 
attraverso lo smantellamento delle strutture di genere, psichiche e so­
ciali che portano in se stesse pericolo. La corazza psichica ritrovata ne­
gli uomini partecipanti ai focus ci ha fatto anche intravedere la parte di 
dolore, rabbia, frustrazione, solitudine e paura che sono propri di quella 
metà del cielo a cui sembra appartenere univocamente il potere e il pri­
vilegio. Per poter parlare efficacemente agli uomini, questo lavoro deve 
essere realizzato con empatia, ma con una chiaro e deciso posiziona­
mento nei confronti dell’asimmetria relazionale e delle sue conseguen­
ze distruttive sulla qualità dell’interazione familiare.
• 
è imprescindibile coinvolgere gli uomini, in collaborazione con le don­
ne, in un lavoro di ridefinizione dell’organizzazione di genere della so­
cietà, e in particolare è importante porre molta più enfasi sul­
l’importanza degli uomini come figure di accudimento e di cura, coin­
volti appieno nell’educare i figli in modo concreto e verso forme con­
divise di non-violenza.
All’interno della nostra esperienza di ricerca abbiamo sperimentato la 
forte motivazione mostrata dagli uomini quando è stato loro proposto di di­
venire “caregiver competenti” per i propri figli, come se traessero giova­
mento dalla possibilità di un coinvolgimento attivo e propositivo nella defi­
nizione delle traiettorie di sviluppo dei propri figli.
150

---

3. Per non concludere
L’asimmetria nelle relazioni e la violenza di genere sembrano caratte­
rizzare situazioni in cui la povertà, eventi disgregativi e difficoltà relazio­
nali agiscono sulle modalità di relazione consolidate all’interno della cop­
pia e della famiglia. In realtà, già in un nostro precedente studio condotto 
con duecento giovani donne che vivono una relazione di coppia stabile, è 
emerso come la presenza di comportamenti da parte de! proprio compagno, 
che possono essere assunti quali prodromi della violenza vera e propria, 
appartengano alle abitudini e alle routine di coppia, come se non fossero 
elementi su cui dover intervenire tempestivamente per modificarli, perché, 
per l’appunto, “ordinari”. Probabilmente, nelle trasformazioni identitarie 
che accompagnano i nuovi equilibri tra uomini e donne, il ricorso a forme 
di predominanza fisica serve all’uomo per “tener testa” a una relazione in 
cui sente di perdere il suo primato e la sua autorità. Proprio la dimensione 
dell’esercizio di forme di dominanza psicologica è risultata essere un pre- 
dittore significativo del ricorso alla violenza fisica e psicologica. Sembra 
dunque che il mancato predominio da parte dell’uomo - non più esatta­
mente riproducibile ai nostri giorni secondo logiche antiche e a lungo reite­
rate - dia luogo a una sorta di vulnerabilità e di paura che si traduce poi nel 
tentativo violento di ristabilire un’asimmetria che ripristini, per l’uomo, un 
senso di sicurezza e di maggiore autoefficacia nella relazione.
Nel lavoro di ricerca qui presentato in particolare, a partire dal racconto 
delle esperienze dei genitori, l’intervento della psicologa-ricercatrice ten­
deva ad aumentare e sostenere la possibilità di evoluzione di quella forma 
di metacognizione che Fonagy (2001) ha definito nei termini di Funzione 
riflessiva del Sé. In tal senso riuscire a dar nome alla violenza e alla soffe­
renza ha rappresentato un passaggio ineludibile per entrare nelle dinamiche 
familiari e tentare di offrire elementi di cambiamento.
Con la descrizione delle “storie” di questi genitori e delle narrazioni 
costruite abbiamo voluto sottolineare come per attivare i processi di em­
powerment sia necessario spostare l’intervento dal piano individuale a 
quello condiviso, proprio perché la violenza di genere possa uscire dalla 
condizione di segreto familiare da non violare.
151

---

---

10. La violenza di coppia: il racconto delle donne
di Anna Zurolo, Adele Nunziante Cesàro, Filomena Coronella 
e Ornella Asciane
1. Introduzione
La violenza di coppia rappresenta una dimensione intorno alla quale 
si intrecciano molteplici interrogativi clinici e teorici; prima di volgerci a 
una riflessione circa alcune specifiche declinazioni del fenomeno violen­
to, ci pare opportuna una breve premessa.
Interrogando la letteratura sul fenomeno si resta sorpresi nel con­
statare quanto il discorso sulla violenza di coppia produca effetti politi­
co-retorici che non è possibile trascurare; la violenza di coppia viene 
per lo più definita in quanto fenomeno che interessa coppie eteroses­
suali, dove è in gioco una precisa strutturazione dei ruoli. Recente­
mente, una parte della letteratura (Dallaire, 2002), ha voluto mettere in 
discussione la connotazione di genere della relazione autore-vittima, 
puntando l’attenzione su un ulteriore dato che riguarda la percentuale 
di uomini che sono vittima di agiti violenti da parte della propria part­
ner; altri (Murray et al., 2006/2007), invece, riportando la pregnanza 
del fenomeno violento in coppie omosessuali o transessuali sembrano 
sottolineare il fatto che la violenza di genere non abbia quali uniche 
vittime le donne. Al di là di queste argomentazioni che, in ultima anali­
si, si fondano sulla fattività del dato, sulla numerabilità e/o numerosità 
di vittime e agenti di violenza, preferiamo far nostra invece la prospet­
tiva offerta dagli studi di genere. Recentemente Trasforini (2008) ha 
sottolineato come parlare di violenza di geriére in quanto violenza tra
11 capitolo è frutto di un percorso comune delle Autrici che pertanto si riconoscono in ogni 
sua parte. Per ragioni di stesura: al par. 1, di Zurolo, ha contribuito Ascione; i parr. 2, 3 e 4 
sono stati redatti da Zurolo e Coronella. A Nunziante Cesàro spetta la supervisione. 
153

---

uomini e donne eterosessuali abbia per effetto quello di mantenere 
l’ordine dicotomico dei generi; definire la violenza come insieme di atti 
di sopruso e prevaricazione che interessano uomini e donne eteroses­
suali implica produrre un effetto di discorso politico, innanzitutto, a so­
stegno di tale ordine.
Fatta questa precisazione, parleremo della violenza tra partner di ses­
so diverso e con orientamento eterosessuale consapevoli che tale struttu­
razione relazionale non assorbe tutte le molteplici implicazioni di cui il 
discorso sulla violenza di genere può e deve farsi carico.
Partiamo dalla definizione di Welzer Lang (1991) che ritiene la vio­
lenza di coppia l’espressione di una dinamica distruttiva di potere, nella 
quale chi è destinatario di violenza viene costretto a rinunciare a ogni vi­
sione personale, ad avere un’idea propria, e a vivere e ad agire secondo il 
sistema di valori e credenze dell’altro. Stando a questa prima definizione, 
sono in gioco dei meccanismi psichici di assoggettamento e asservimento 
della propria volontà a quella dell’altro.
Sappiamo che le manifestazioni della violenza, che hanno effetti tanto 
da un punto di vista psichico che fisico, possono essere molteplici (Bau- 
dier, 1997): essi possono includere il controllo e l’intrusione nelle fre­
quentazioni o nelle attività della donna, il controllo del suo denaro, la 
colpevolizzazione e il ricatto, la gelosia patologica, le critiche avvilenti, le 
offese verbali (Rinfret-Rainor e Catin, 1994), le minacce, le intimidazioni, 
l’indifferenza alle richieste affettive, l’isolamento, i comportamenti pos­
sessivi, e, allo stesso tempo denigratori e svalutanti (Souffron, 2000), la 
violenza sessuale e lo stupro coniugale.
Vi sono alcuni studiosi, a partire da Walker (1979), che sottolineano 
come il comportamento violento si manifesti in maniera ciclica e progres­
sivamente più grave. In un noto volume sull’argomento Walker parlava 
infatti di tre fasi: la fase di accumulo, quella di esplosione della violenza e 
la fase dei rimorsi.
La prima fase corrisponde a un periodo di agitazione e tensione 
estrema, motivata o meno da cause definibili. L’autore di violenza sembra 
esser colto da un sentimento di vulnerabilità viscerale, di angoscia senza 
fine e cerca di fronteggiare tale stato affettivo attraverso una sovraeccita- 
zione comportamentale. La seconda fase è quella che comunemente viene 
definita “critica” in quanto la violenza si manifesta in tutta la sua dram­
maticità, prontamente seguita da rimorsi e tentativi di riguadagnare la 
coppia una volta che la tensione accumulata abbia trovato una via di sca­
rica attraverso il comportamento violento.
Tuttavia, non è possibile a nostro avviso concepire la violenza al di fuo­
154

---

ri del legame. Per quanto gli agiti violenti possano collocarsi su un versante 
distruttivo del legame e della relazione, ci sembra tuttavia che essi promuo­
vano e siano a loro volta sostenuti da una particolare configurazione rela­
zionale (Filippini, 2005), dove, come si diceva, l’altro è dominato, annichi­
lito, in un conflitto di potere (Hirigoyen, 2006).
Non ci sono trasgressioni momentanee in questi rapporti, si tratta, se­
condo una parte della letteratura, di una vera e propria perversione relazio­
nale (Filippini, 2005): la vittima deve uniformarsi alla rappresentazione che 
l’altro le impone, attraverso un sovvertimento della verità che si esprime 
soprattutto nell’indifferenza e nel disprezzo verso quest’ultima (Eiguer, 
1999). Le perversioni relazionali si manifestano non solo attraverso vere e 
proprie aggressioni fisiche, ma anche attraverso il controllo e il dominio 
esercitati dal perpetratore sulla donna (Filippini, 2005). Si tratta di una dife­
sa anti-oggettuale del perpetratore, in cui il trionfo sull’oggetto serve a de­
negare il bisogno di quest’ultimo e la dipendenza da esso; la vittima è il te­
stimone deputato e necessario alla versione della verità che il partner le im­
pone: aderendo a essa, e subendone le conseguenze, certifica il successo 
dell’azione perversa (Racamier, 1992).
A tal proposito, Hirigoyen (2006) descrive in maniera molto puntuale 
la relazione perversa, relazione che può, ovviamente, riprodursi in molte­
plici forme. L’autrice sostiene, infatti, che la relazione perversa si strutturi 
in due tempi; un tempo detto di seduzione perversa e un tempo di violen­
za manifesta. Il primo tempo può durare anche a lungo e comporta un 
progressivo indebolimento della volontà della vittima che deve avere co­
me precondizione la seduzione; le manovre seduttive hanno come scopo 
quello di esercitare influenza sull’altro e ridurne la capacità di discerni­
mento. Nel momento in cui la vittima si oppone a tale insieme di com­
portamenti, che tra l’altro si realizzano secondo alcune invarianti (un tipo 
di comunicazione indiretta, la menzogna, il sarcasmo, la derisione, o l’uti­
lizzo del paradosso), ha luogo l’azione violenta vera e propria, espressio­
ne, secondo l’autrice, di un odio profondo che l’aggressore nutre nei con­
fronti della propria vittima.
Possiamo parlare di perversità intese come forme di dipendenza pato­
logica e organizzazioni difensive molto stabili e resistenti al cambiamento: 
le persone che maltrattano gli altri tendono a diventare dipendenti dalle loro 
vittime (Hirigoyen, 2006). Tuttavia, affinché la violenza possa continuare è 
necessario isolare progressivamente la vittima dalla sua famiglia, dagli 
amici, impedendole di lavorare, di avere una vita sociale.
Pertanto, i meccanismi alla base di tali violenze possono comprende­
re il décervellage della vittima che si esprime attraverso un processo se- 
755

---

duttivo narcisistico che dall’attrazione irresistibile porta all’incorporazio­
ne a scopo distruttivo (Racamier, 1992), e la de umanizzazione della vit­
tima che, degradata a livello di oggetto parziale, diventa ricettacolo del­
l’identificazione proiettiva dell’aggressore e della sua manipolazione on­
nipotente (Cohen, 1992).
Sul versante della protagonista di una liaison perversa, alcuni (Filip­
pini, 2005) sottolineano l’inappropriatezza del riferimento a processi 
collusivi nella coppia, o a tratti masochistici di chi subisce. Eppure, ci 
sembra alquanto arduo pensare alla violenza come a un processo su fondo 
relazionale, senza una definizione circa il posto che ciascuno occupa nella 
relazione stessa. Ci sembra, infatti, che la preoccupazione per un linguag­
gio che non offenda chi di questi episodi è vittima, esiti poi nella mancata 
possibilità di comprendere e sviluppare appieno quanto in una coppia 
violenta si va strutturando.
Quanto agli effetti più allargati della violenza di coppia, sappiamo 
quanto spesso la violenza sia negata o banalizzata, soprattutto se le ag­
gressioni sono sottili e non esistono tracce tangibili. Le vittime stesse non 
riescono a identificarla e i testimoni (tra cui anche giudici, operatori so­
cio-sanitari e forze dell’ordine) tendono a interpretare come semplici rap­
porti conflittuali o passionali tra due persone quello che è un tentativo 
violento di distruzione dell’altro (Hirigoyen, 2006).
Molti gli interrogativi che si pongono: perché a fronte di episodi reite­
rati di sopruso una donna rimane in una relazione violenta? Quali mecca­
nismi possono poi attivarsi se, una volta fuoriuscita da una situazione di 
grave prevaricazione, riprende la relazione con il suo aggressore? Quali le 
motivazioni, sia sul piano della realtà sia su quello psichico, che la spin­
gono a tale decisione? Una parte della letteratura pone in luce la tendenza 
alla ripetizione di condotte aggressive e violente che sembra connotare il 
comportamento di soggetti che, durante gli anni infantili, sono stati vitti­
me di abuso. In particolare, De Zulueta (1993) sostiene che bambini che 
hanno subito abusi e maltrattamenti tenderanno a riproporre le stesse mo­
dalità relazionali una volta divenuti adulti. Ciò che sembra agire è una 
coattività alla ripetizione che, tuttavia, si arricchisce di un meccanismo 
d’identificazione con l’aggressore.
In qualche caso, inoltre, anche le vittime di violenza hanno già avuto 
modo di sperimentare abuso negli anni dell’infanzia e la relazione con un 
partner violento, a prima vista può rappresentare la riproposizione di una 
dinamica relazionale consolidata, dove però la donna mantiene il ruolo di 
destinatario dell’azione violenta.
Dal canto nostro, preferiamo la riflessione che assegna a una mol­
156

---

teplicità di elementi, anche occasionali, il ruolo di possibili fattori in 
grado di condizionare il modo di vivere una relazione; riteniamo inoltre 
che non si possa ricorrere a ipotesi univoche in grado di predire o de­
terminare comportamenti e strategie psichiche di fatto estremamente 
complessi.
Ed è proprio tenendo in mente queste e altre questioni che presentia­
mo in questa sede i primi dati di un’indagine che ha riguardato donne vit­
time di violenza di coppia.
2. Obiettivi, metodologia e analisi dei dati
La ricerca che abbiamo messo a punto risponde all’obiettivo gene­
rale di indagare i vissuti sperimentati dalle donne vittime di episodi di 
violenza intrafamiliare e di coppia. Il focus su questa specifica dimen­
sione deriva eminentemente da quanto la letteratura sostiene a proposito 
delle dinamiche e degli intrecci che si articolano in una coppia e che, in 
molti casi, sono responsabili del perpetuarsi indefinito di atti d'intimida­
zione e sopruso.
Dal canto nostro, facendo riferimento alla nostra esperienza di lavoro 
in ambito clinico e sociale, possiamo pensare che non solamente questioni 
di ordine economico o legate alla necessità di mantenere stabile il proprio 
nucleo familiare siano responsabili della permanenza di una donna in una 
coppia violenta. Possiamo riconoscere, nella pratica clinica, ragioni di ca­
rattere più squisitamente psichico che hanno a che fare con processi col­
lusivi tra i partner di tonalità molto primitiva e che si riattualizzano nel 
momento in cui la coppia minaccia di sciogliersi o il suo equilibrio è mes­
so in questione.
Ciò premesso, abbiamo voluto comprendere il ruolo di una serie di 
fattori che si raccolgono intorno alla narrazione dell’esperienza di violen­
za, facendo riferimento:
• 
al modo in cui la donna rappresenta la coppia;
• 
a come possono agire quegli aspetti legati a una adesione, spesso
acritica, a un modello familiare indiscutibile nel promuovere un com­
portamento remissivo e accettante delle varie forme di sopruso;
• 
a come ciascuna intervistata fronteggia ed elabora la propria esperien­
za e riorganizza la propria esistenza.
Abbiamo voluto comprendere, in altre parole, in quale maniera cia­
scun soggetto concepisce la violenza e che tipo di definizione è in gra­
do di darne, che tipo di consapevolezza vi può essere in rapporto al- 
157

---

Tesserne stata destinataria, al fine di elaborare una riflessione ampia 
sul portato sociale, psichico e culturale che a questi fenomeni si ac­
compagna.
Data la complessità dell’indagine, e consapevoli della difficoltà di in­
tercettare un numero adeguato di soggetti intervistati, ci siamo rivolti a 
centri e sportelli anti-violenza con i quali avevamo precedenti rapporti di 
collaborazione e scambio1. La premessa fondamentale all’attuazione del la­
voro ha riguardato la necessità di coinvolgere esclusivamente persone che 
non fossero impegnate in percorsi di psicoterapia e sostegno psicologico, in 
ragione di una preoccupazione eminentemente clinica.
1 Desideriamo esprimere il nostro ringraziamento alla dottoressa Elisabetta Riccardi del­
l’associazione “Le Kassandre” e alla dottoressa Vera Guida dello Sportello anti violenza 
“Lilith" per il supporto offerto all’indagine.
2 Le interviste sono state realizzate dalla dott. Ascione, secondo la guida elaborata dalla 
dottoressa Zurolo.
Nello specifico, la ricerca ha coinvolto tre donne scelte, attraverso 
l’utilizzo di una tipologia di “campionamento teorico” (Corbin e Strauss, 
2008) tale modalità di selezione dei campioni rientra tra le strategie di 
“campionamento graduale” che rispondono all’obiettivo di giungere alla 
costruzione di una teoria (Cicognani, 2002), attraverso “campioni di conve­
nienza” composti da soggetti più agevolmente raggiungibili in una determi­
nata prassi di ricerca (Flick, 1998).
Lo strumento1 2 messo a punto per esplorare il fenomeno della violenza 
intrafamiliare e di coppia è un’intervista narrativa focalizzata che si com­
pone di due sezioni; la prima consente una rilevazione di dati socio- 
anagrafici, la seconda riguarda più specificamente tre aree di interesse:
• 
la prima area indaga le rappresentazioni che la donna costruisce in 
relazione alla dimensione di coppia e al legame affettivo; più in parti­
colare, vengono esplorate le opinioni e le aspettative circa i legami tra 
partner, facendo riferimento alla propria e altrui esperienza, includen­
do i modelli familiari. Inoltre, vengono esplorate le definizioni che 
ciascuna intervistata elabora sulla violenza sia da un punto di vista 
personale e sociale;
• 
la seconda area riguarda più direttamente il tipo di narrazione che si co­
struisce intorno all’essere stata destinataria di comportamenti di violen­
za, occasionali o reiterati nel tempo; alle peculiarità del legame di cop­
pia sperimentato, alle modalità adottate per fronteggiare la situazione, 
al tipo di motivazioni che la donna attribuisce al proprio aggressore; al 
percorso intrapreso e alla ristrutturazione che è stata possibile a seguito 
della rottura eventuale del legame con il partner;
158

---

• 
la terza area dell’intervista, infine, indaga il livello di supporto che la 
donna ha percepito, sia da un punto di vista sociale che legale da parte 
delle reti di sostegno formali e informali. Si fa riferimento in particola­
re alle richieste di supporto che la donna è in grado di avanzare, alla 
rappresentazione dell’adeguatezza del sostegno ricevuto e alle espe­
rienze di accoglimento di cui ha beneficiato.
L’analisi dei dati è stata effettuata secondo le indicazioni della Ground­
ed Theory Methodology (GTM) (cfr. Capitolo 3, par. 4.2) e ha comportato 
l’utilizzo dello strumento informatico, Atlas.ti 6.0.
3. Risultati
Nella prima fase di codifica (codifica aperta, open) abbiamo utilizzato 
115 codici che sono stati raccolti in 9 categorie a loro volta racchiuse in 4 
famiglie di codici (macrocategorie), di seguito descritte.
3.1. Trame di coppia: idealizzazione, dipendenza e legame
La prima macrofamiglia è costruita intorno alle dinamiche relazionali e 
accoglie le seguenti categorizzazioni del testo.
Contrapposizioni. Le intervistate sembrano descrivere la propria coppia 
come una dimensione fortemente investita e pregna di idealizzazione
Però dopo l'esperienza che ho avuto ti posso dire che mi piacerebbe che un 
eventuale rapporto fosse basato sulla fiducia e sul rispetto verso entrambe le 
persone (27 anni, studentessa).
Ma, al contempo, anche come il luogo di una terribile delusione, una 
dimensione avvertita come inaccessibile che determina un sentimento am­
bivalente. Un’intervistata ricorda:
Allora mia mamma e mio padre ci hanno sempre inculcato quella cosa "marit e 
figl comm l'hai t'e pigi". I miei fratelli, le mie sorelle, sono sposati, hanno bambi­
ni... ma non hanno a che fare con persone che hanno messo le mani fuori. Viene 
la lite, finisce lì, ma si può sopportare, si può fare la convivenza. Ma quando si 
esce fuori dal limite (40 anni, casalinga).
Ciò che sembra delinearsi è poi, la difficoltà a pensarsi in coppia in un 
759

---

tempo futuro, a credere nuovamente alla possibilità di beneficiare di un le­
game appagante
Se me la devo immaginare? Non ci riesco adesso, credimi. Ti so dire solo queste 
due cose nel generico. Non mi riesco io a vedere in coppia, adesso. Capito? (27 
anni, studentessa).
Dinamiche relazionali. Il versante idealizzato della coppia si pone 
ulteriormente in rapporto alla strutturazione dei ruoli, che dovrebbe ga­
rantire la persistenza del legame; il maschile e il femminile si trovano 
collocati in una versione rigida che assegna alla donna il ruolo di con­
solatrice e di colei che deve supportare/sopportare, e all’uomo quello di 
individuo dominante:
Nel senso del capofamiglia, la persona di riferimento, la persona più forte [...]. La 
coppia deve essere... L'uomo deve fare l'uomo e la donna deve fare la donna. Ognuno 
deve avere i suoi ruoli e ognuno deve avere i suoi compiti (38 anni, truccatrice).
Tuttavia, più nel dettaglio, è possibile sottolineare come all’uomo forte, 
capofamiglia, in grado di assumersi responsabilità e di prendere decisioni, 
fa da controcanto un’immagine di colui che va sorretto e consolato. In altri 
termini, a un dato ruolo assegnato al maschile corrisponde una disposizione 
speculare del femminile. Ma ciò che più sembra evidente è che la coppia si 
struttura su una reciproca dipendenza dei suoi membri:
lo penso che lui sia spinto da una forte insicurezza, anche perché non è neanche 
una persona affermata, dal punto di vista lavorativo. Cioè, 30 anni non aveva 
una macchina, non aveva mai lavorato, almeno quando stava con me sporadiche 
volte, quasi mai: si è sempre appoggiato su di me, anche da punto di vista eco­
nomico; oltre che emotivo perché io ero la sua forza (risata).
Ma come in genere faceva sempre, anche quando aveva problemi familiari co­
munque veniva da me per parlare, per sfogarsi, e o in quel periodo gli sono stata 
molto, ma molto vicina (38 anni, truccatrice).
3.2. Incursioni nell’esperienza: ai margini di una definizione della violenza
La seconda Macrofamiglia è composta da due codici, “la violenza 
come buco nero” e “alle origini della violenza”, descritte come segue.
La violenza come un buco nero. L’esperienza della violenza si colloca a 
molteplici livelli, comprendendo una cospicua varietà di comportamenti e
160

---

di episodi di sopruso, come riferiscono le intervistate, facendo diretto rife­
rimento alla propria storia:
A me viene in mente, non so, il fatto di non poter essere neanche libera di 
ricevere una telefonata da un'amica, perché può essere un eventuale aman­
te. Oppure, violenza psicologica, il fatto di dover camminare per strada a te­
sta bassa, di non poter incrociare lo sguardo di nessuno mentre cammini, 
perché anche quello poteva essere frainteso come un qualcosa di cattivo. 0 
il doversi vestire in un determinato modo, di non poterti truccare in un de­
terminato modo. 0 l'andare a un esame, prendere un ventisette ed essere 
comunque svalutata dicendo che se magari non andavi con l'assistente 
prendevi di meno. Sono queste le cose che a me hanno fatto più male (27 
anni, studentessa).
Si, si. Già da prima, i nove mesi, i sette mesi di gravidanza, lui è stato da me. E 
nella parte finale era violento. Nel senso, anche nelle piccole cose, lo gli chiede­
vo di andare a fare la spesa, anche perché avevo il cesareo fatto da poco... E 
quindi una persona inesistente, il classico, come si dice, padrone, padre padrone. 
La notte mi svegliavo perché allattavo S. ogni tre ore, servizi, casa, lavoro, tutto 
io, ritornavo a casa, preparavo la cena e lui manco il piatto da tavola si levava... 
lui non ha collaborato in nulla (38 anni, truccatrice).
Le intervistate riportano la propria esperienza di violenza mostrando 
una chiara capacità di discernimento tra i diversi fenomeni di abuso: non 
è soltanto la violenza fisica, l’essere bersaglio di calci e schiaffi da parte 
del partner a configurare un comportamento violento, ma anche una ric­
ca varietà di comportamenti svalutanti, limitanti la propria libertà perso­
nale, nonché il mancato supporto nella gestione delle questioni familiari 
e domestiche.
Tuttavia, a fronte di una chiara discriminazione tra i differenti atti di 
violenza, questa, in quanto dimensione concettuale, viene narrata come fe­
nomeno dal carattere dirompente, diffuso e dilagante:
La violenza è qualcosa che nessuno dovrebbe mai vivere. Che cos'è? Mmmmm. 
Aiuto, non lo so. La violenza secondo me è proprio la parte più... E un buco nero 
la violenza. Per me, oggi, la violenza è questo. È qualcosa che nel momento in 
cui c'entri non c'è luce, rimani là, incapsulata (38 anni, truccatrice).
È soprattutto l’esperienza vissuta a ordinare il discorso su tale tema; 
l’esperienza diviene in altre parole l’unica bussola a orientare la narrazione, 
e viene genericamente presentata come buco nero, un tutto indistinto i cui 
contorni non sono definibili, poiché la violenza è ovunque.
161

---

Qua siamo arrivati al punto che, pure un minimo sguardo che tu fai alle persone, 
suscita violenza. Mo devi avere paura persino... Stai sulla macchina, qualcuno ti 
sorpassa, o qualche ragazzino, questi sui motorini, tu magari dici "oh, ma eh 
fai?", suscita violenza. Allora s'adda fa a scema na vot e mezza per portare la 
pelle a casa (40 anni, casalinga).
Alle origini della violenza. Nel racconto delle intervistate emerge il 
tentativo di rinvenire le cause dei maltrattamenti subiti che lascia intravede­
re due diverse questioni: da un lato sembra presente un massiccio sposta­
mento del discorso sull’artefice della violenza, che di fatto assegna alla vit­
tima il ruolo di spettatore passivo, dall’altro emerge una narrazione che rin­
via alla dimensione dei rapporti di potere che in qualche momento sembra­
no incrinarsi tra i due partner della relazione:
Che angoscia. Il periodo all'inizio della gravidanza, sembrava attento, finto, 
molto finto. Poi, appena si è iniziata a vedere la pancia ha cominciato a sclerare, 
atti di violenza, sia verbali, sia fisici. [...] lo penso perché si sentiva più forte in 
quel momento.
Una forma di riscatto anche, vedendo me debole, lui ha preso il sopravvento. 
Quindi da pecora, da agnellino, è diventato leoncino (38 anni, truccatrice).
Ciò che si viene a strutturare è una coppia dominato-dominante, forte­
debole, agnellino-leone, che indicano non solamente ruoli assunti e inverti­
ti, ma anche qualità psichiche e stati emotivi.
In questo precario gioco di opposti, l’aggressione si scatena per effetto 
di una rottura degli assetti preesistenti che indicano chiaramente una moti­
vazione psichica:
lo ovviamente non sapevo quali problemi avesse questo ragazzo, perché aven­
dolo vissuto come amico e poi, rendendomi conto adesso che lui ha una ma­
schera, una vera e propria maschera, perché lui deve presentarsi agli altri come 
una persona buona e nel momento in cui gli altri non lo reputano come tale in­
comincia a sclerare (27 anni, studentessa).
Finché non si giunge a comprendere la necessità di porre un argine a 
una situazione che rischia di degenerare.
3.3. H racconto della violenza e il percorso successivo
La terza macrofamiglia riguarda, invece, il racconto diretto della pro­
pria esperienza.
162

---

Un impossibile riconoscimento: il prima. Che cosa, dunque, struttura il 
racconto di queste donne in rapporto all’esperienza vissuta? La narrazione 
sembra organizzarsi intorno a una dimensione temporale. Se guardiamo alla 
narrazione della storia del legame, emerge una certa idealizzazione della cop­
pia: all’idillio iniziale, tuttavia, si contrappone il dramma successivo, come se 
questi fossero due versanti opposti e non conciliabili. L’esperienza di violenza 
non è dunque riportata come un graduale processo di rottura e cambiamento, 
ma risente del bisogno di identificare uno spartiacque temporale preciso in cui 
si è realizzata, d’un colpo, la consapevolezza di quanto si stava vivendo.
lo ti sto parlando del mio. lo quando ho iniziato a fare la convivenza con il mio 
compagno stavamo bene. Devo dire la verità eravamo una coppia modello, come 
si può dire [...].
Senti, io il mio compagno, me lo sono presa... lo ero innamoratissima di lui e lui 
altrettanto di me. Noi ci stavamo conoscendo, dopo 4 mesi io sono rimasta in­
cinta, va bene cosi.
E stato un bambino voluto, perché eravamo già di un'età avanzata, 33 anni, era 
pure normale. Già avevamo una casetta piccolina dove già vivevamo da soli io e 
lui, dal primo momento che ci siamo... lo ero già autonoma, quando ho cono­
sciuto lui, lui automaticamente è entrato subito nella mia vita. Vabbè, a me mi è 
stato bene, perché me ne sono innamorata e tutto quanto. Ok, mi sta bene cosi 
(40 anni, casalinga).
I primi mesi sono stati una favola (risata), indescrivibili, veramente belli [...].
Dopo, quando passa quel momento in cui ti rendi conto di quello che hai subito, 
è come se ti svegliassi da un incubo. E dici, guardando indietro, veramente io ho 
fatto tutto questo, ho subito tutto (27 anni, studentessa).
La presa di coscienza della dimensione violenta della coppia viene rap­
presentata come una riappropriazione delle proprie capacità di giudizio, 
quasi rimaste sopite durante gli episodi di prevaricazione. Il soggetto sem­
bra ritrarre se stesso come vittima di un addormentamento, di un ipnosi da­
gli effetti devastanti di cui si rende conto molto tardi. Si assiste qui a una 
rappresentazione del rapporto aggressore-aggredito su un registro di asso­
luta asimmetria: l’aggredito subisce la violenza senza opporre difesa, 
l’aggressore aumenta il livello della persecuzione. Il tutto accade in uno 
scenario di completa soggezione e spegnimento delle proprie facoltà psi­
chiche, e, possiamo pensare, di contemporanca siderazione degli affetti.
A me questa persona mi aveva scimunita (40 anni, casalinga).
Il versante affettivo viene invocato anche nel momento in cui l’inter­
163

---

vistata fornisce una descrizione della propria storia d’amore: un errore di 
percorso, che, così definito, ambisce ad annullare l’investimento affettivo 
che si è avuto nei confronti del partner quando la storia nasceva.
Un errore di percorso. Quelle famose strade sbagliate... Non era una storia, era 
una frequentazione, questa persona s'è molto accanita, legata e... quindi per lui 
stavamo insieme. Per me era semplicemente un'amicizia, anche perché non c'era 
sesso, non c'era coinvolgimento, non c'era nulla. E lui man mano, man mano, è 
stato li a fare l'amico e ha aspettato il momento giusto per attaccare, per farsi 
notare, per fare colpo, diciamo (38 anni, truccatrice).
Finché si scopre, come emerge dal racconto successivo, che tutti sono a 
conoscenza del passato violento del proprio partner: tutti tranne chi attual­
mente si trova a subirlo, come se si realizzasse un cortocircuito nelle im­
magini del partner che non combaciano e che, pertanto, diviene un estraneo 
irriconoscibile.
Si. Perché io volevo che sapessero quanto faceva schifo questa persona, che non 
era la persona che... Anche se poi mi sono resa conto che lo sapevano tutti 
com'era fatto, tranne me. 0 per lo meno, in linea di massima, tutti sapevano che 
cosa poteva essere in grado di combinare, tranne me. Come me ne sono accorta? A 
parte che, vabbè, le mie amiche già sapevano qualcosa, episodi precedenti. Però, 
ovviamente, non mi mettevo a raccontare tutti i fatti, giustificavo sempre, poi do­
po quando ho cominciato a raccontare come si svolgeva la mia storia sono rimaste 
sconvolte. Non si aspettavano che io potessi sopportare tutte queste cose, in realtà 
neanche io, però è successo, che cosa devo fare? (27 anni, studentessa).
Un difficile cammino. L’esperienza vissuta impone una nuova ristruttu­
razione dei legami, della propria vita, delle relazioni sociali. Ma si accom­
pagna a un lento processo di elaborazione e a una molteplicità di conse­
guenze che si esprimono soprattutto su di un piano psichico.
Per esempio, io ho paura di fidanzarmi un'altra volta, o comunque di potermi fi­
dare di una persona un'altra volta, è una cosa che proprio non riesco a guardare. 
Ho paura anche del mio comportamento in una storia, perché è stato un com­
portamento ossessivo, da entrambe le parti (27 anni, studentessa).
Il timore di nuovi legami appare pregnante, in quanto, possiamo 
pensare, espone al rischio di essere nuovamente protagonisti di dinami­
che violente:
Queste cose prima alimentavano un'aggressività, oggi invece mi bloccano, mi 
164

---

tappano un attimo, e poi c'è l'elaborazione della cosa, dopo, non subito. Non è 
più la prima difesa, ok ti aggredisco anche io, reagisco di conseguenza, mi bloc­
co... e dopo elaboro, ci penso (38 anni, truccatrice).
È necessario un lavoro psichico, che si accompagna a vissuti di de- 
pauperazione, di mancanza di risorse, che si susseguono nel tempo. Ciò 
che sembra emergere è una doppia modalità di affrontare l’esperienza 
che si articola su due ordini temporali distinti: dopo un primo momento 
in cui si raccolgono le energie necessarie, subentra un contraccolpo 
emotivo che fa sentire la vittima sguarnita, annullala nelle proprie capa­
cità di elaborazione e ripresa.
Si, ancora più forte. Però io posso dirti che mi sentivo molto più forte all'inizio che 
magari adesso, che è passato quasi un anno. All'inizio c'era una voglia di potercela 
fare senza di lui, forte. Stavo male, sicuramente stavo male, però sono stata peggio 
dopo, molto peggio [...]. lo all'inizio pensavo di potercela fare tranquillamente, che 
perdere una persona del genere non significava niente. Però dopo è stato più difficile, 
questo mi ha spinta a rivolgermi a questo centro, il fatto di non riuscire a farcela da 
sola. Perché poi è un pensiero che diventa un'ossessione (27 anni, studentessa).
Nel caso in cui siano presenti figli della coppia, questi divengono un 
movente fondamentale: si difende il bambino che, se in un primo momento 
rappresenta il collante della coppia, successivamente diviene il motivo per 
cui la coppia deve sciogliersi. Ma, aggiungiamo, sembra che nei confronti 
del figlio si eserciti quella difesa che finora è stata impossibile per sé, quasi 
come se, difendendo il figlio, si difendesse una parte di sé.
Ma quando poi la bilancia sale solo e non scende, arrivata a un certo punto di­
ci aspetta un momento, io c'ho un bambino da salvaguardare... Nel momento 
in cui stavo vedendo che io stavo incominciando ad andare troppo in fondo. E 
non mi potevo lasciare andare perché io avevo un bambino da salvaguardare 
(40 anni, casalinga).
3.4. Il rapporto con l’altro sociale tra giudizio, vergogna e sostegno
Infine, l’ultima macrofamiglia individuata riporta un tipo di narrazione 
fondato sulle esperienze che ciascuna intervistata ha avuto delle reti di so­
stegno formale e informale.
Le intervistate raccontano di aver parzialmente beneficiato del supporto 
delle reti amicali e familiari, che in qualche caso, hanno avuto il compito di 
facilitare e iniziare il percorso di affrancamento dalla violenza. In un primo 
165

---

momento, tuttavia, emerge il timore del giudizio altrui che può esprimersi 
in un mancato accoglimento:
Eh, paure, paure. La paura di non poter farcela, la paura di non essere accolta, 
però poi ringraziando a dio ho avuto la fortuna, ho incontrato parecchie persone 
estranee alla cosa che mi hanno aiutata. Pure persone che non erano del campo, 
amiche, mi hanno aiutata, mi hanno speronata tantissimo. Fallo, fallo, fallo, fal­
lo, vai avanti, vai avanti (40 anni, casalinga).
Finché, in realtà, l’altro amicale diviene un protagonista importante, un 
fondamentale supporto contenitivo che assiste e promuove il cambiamento:
Un'amica mi illuminò, dicendo che era inutile scappare e tornare, perché così 
non risolvevo il problema, e che mi dovevo rivolgere a un centro antiviolenza (40 
anni, casalinga).
Tuttavia, le delusioni rispetto alle relazioni amicali sono inevitabili, in 
quanto, secondo quanto riportato dalle intervistate, l’intervento e il soste­
gno degli amici appaiono discontinui
Cè stata un'amica, la mia migliore amica (risata) tra le altre cose, che quando è suc­
cesso tutto questo io l'avrò vista una, due volte. E ci sono rimasta molto, molto male 
per questa cosa. Anche perché lei, rispetto alle altre, è stata l'unica che non ho 
messo da parte quando sono stata con L; siamo usciti spesso anche tutti e tre insie­
me, facevamo cenette a casa. Quando mi è successo tutto questo io per un periodo 
non sono potuta uscire perché comunque fisicamente (27 anni, studentessa).
Le protagoniste dei racconti, talvolta narrano di aver sperimentato 
anche la colpevolizzazione altrui, lasciando intravedere una rappresen­
tazione dell’altro sociale che giudica, che ricerca colpe, che assegna alla 
donna il ruolo di colei che, con il proprio comportamento, è responsa­
bile della violenza.
No, non mi è capitato. Però, persone che non mi conoscevano bene e altri amici 
che erano abbastanza vicini a me, da cui non me lo sarei mai aspettato, mi hanno 
detto: ma sei sicura che tu non hai fatto niente, ma è mai possibile che questa 
persona si è talmente accanito su questa idea che tu l'hai tradito da combinare 
questo poco? Ma io, sinceramente, a questa domanda non rispondevo neanche, 
perché l'unica cosa di cui sono convinta e che mi fa stare serena, in un certo senso, 
è quella di non aver fatto assolutamente niente (27 anni, studentessa).
Quanto alle reti di sostegno formale, le intervistate riportano un’insuf­
flò

---

ficienza di tutela legale e sociale. Frequente il giudizio, scarso l’aiuto, tanta 
l’indifferenza.
Perché la mia denuncia è stata fatta ed è morta li, perché non c'era il cadavere 
(40 anni, casalinga).
lo sono stata fortunata ma ho pensato a una persona, un'altra ragazza che magari 
aveva un pazzo, uno che la voleva uccidere, per esempio, non sarebbe proprio stata 
tutelata. Per questo ti dico non ne tengono neanche considerazione, sono cose 
d'ufficio che vengono molto, ma molto prese sottogamba (27 anni, studentessa).
Il sociale sembra in parte giustificare e in parte minimizzare la ri­
chiesta di aiuto avanzata da queste donne. Ciò che più appare drammati­
co è il modo in cui le intervistate riferiscono di essere state accolte: un 
modo irrispettoso e poco sensibile rispetto all’esperienza che hanno su­
bito. Sicché dal discorso relativo ai servizi sociali e alle agenzie legali, 
le intervistate passano poi a una generalizzazione complessiva alla so­
cietà incurante degli atti di violenza che si perpetuano quotidianamente 
nel privato familiare.
No, per me, assolutamente, non va fatto. La società lo fa in continuazione, certo. 
E una cosa che assolutamente non andrebbe fatta, anche perché ci sono tanto 
giochini su cui si gioca su questa cosa, tanti [...].
Invece leggevo in tante persone che per loro era la normalità, perché per loro questa 
violenza, la donna, il vissuto delle donne... Non lo so, è come se noi ci cercassimo si­
tuazioni del genere, è colpa nostra, per la nostra cultura (38 anni, truccatrice).
3.5. Il soggetto assente
Nell’ultima fase (codifica teorica) si è provveduto a costruire una rete 
concettuale (Network') tra le diverse aree individuate.
La costruzione di una rete concettuale, rappresentata graficamente (fig. 
I), esplicita le relazioni tra i codici, i concetti e la core category. Que­
st’ultima rappresenta la categoria centrale dell’intero percorso di ricerca, a 
partire dalla quale, vengono rappresentate le tipologie di connessioni che 
sussistono tra le diverse categorie.
Sono state costruite pertanto le connessioni tra le categorie al fine di 
comprendere ed esplicitare il fenomeno preso in esame.
Nell’ambito di tale lavoro si è cercato di trovare la categoria maggior­
mente esplicativa del fenomeno indagato (core category-).
167

---

Figura 1 - Il soggetto assente
168

---

A partire dalla costruzione della rete concettuale, i fattori in gioco ven­
gono così esplicitati dalla core category: il senso della ricerca poggia sul 
costrutto di “soggetto assente”.
Già a partire dalla rappresentazione di coppia, le donne intervistate af­
fermano di non essere in grado di fornire una descrizione specifica, ele­
mento di contraddizione con l’idealizzazione che si ha della famiglia e del 
legame di coppia.
L’oscillazione tra idealizzazione e svalutazione è evidente nella rigida 
attribuzione dei ruoli, talvolta assegnati con estrema asimmetria. I tratti di 
sé reali come quelli dei partner sembrano non raggiungere uno spazio di 
condivisione con quelli ideali.
L’episodio di violenza, sia fisico che psicologico, rappresenta un evento 
estrinseco, sancito da un atto specifico che determina la rottura e l’allonta­
namento qualora si raggiungano livelli estremi, quando cioè la vita dell’indi­
viduo, prima assopito e poi bruscamente scosso, viene messa a repentaglio.
In questo modo, essendo il legame famigliare un vincolo indissolubile, 
la responsabilità è totalmente e completamente consegnata all’altro e agli 
eventi specifici che la sanciscono.
La prole assolve, a questo proposito, un ruolo fondamentale nella con­
duzione del legame di coppia. Oggetto di uno stesso meccanismo di oscil­
lazione emozionale, viene attribuita ai figli la responsabilità della gestione 
del legame di coppia. Infatti, se da una parte il figlio costruisce il collante 
della relazione, dall’altro è il movente che determina l’allontanamento e 
l’avviarsi del percorso successivo.
Il cammino è orientato verso un forte investimento sulle risorse 
esterne, come conseguenza di uno scarso riconoscimento delle proprie 
qualità personali e con la conseguente attribuzione di responsabilità a 
fattori contestuali.
Sono la famiglia e gli amici, la società e la legislazione che vanno in­
contro alle esigenze di una donna afflitta, per cui nulla sembra passare at­
traverso una dimensione soggettiva, né lo status attuale, né tantomeno la 
condizione pregressa.
In particolare la famiglia della narratrice, modello esemplare e prototi­
po irraggiungibile, offrendo uno spirito di unione e di sacrificio, si contrap­
pone così alla famiglia del partner, contesto sgradevole e generatore di un 
“essere deforme”: l’uomo violento, il cui incontro è stato determinato da un 
sovrastante fato ostile.
L’area amicale è ricercata e allo stesso tempo è negata la sua utilità ed 
efficienza: per quanto gli amici possano fare, non è mai sufficiente il sup­
porto percepito.
169

---

La società è il precipitato di un altro giudicante ed estraneo, fonte di so­
stentamento e altrettanto descritto come inadatto a fornire l’equo supporto.
4. Conclusioni
La violenza intrafamiliare e di coppia si presenta come una dimen­
sione di difficile esplorazione per molteplici ragioni: si tratta, infatti, di 
un fenomeno rispetto al quale è piuttosto arduo giungere a definirne 
compiutamente coordinate e ipotesi esplicative da un punto di vista psi­
chico e sociale.
Diversi Autori hanno cercato di specificare alcuni fattori di rischio che 
possono aumentare le possibilità di divenire vittima di una relazione vio­
lenta, come modelli socio-educativi che vedono la donna subordinata o re­
lazioni e modelli relazionali disfunzionali nella famiglia di origine (Bruno, 
1998; Walker, 1979). Il tentativo di ricostruire un ritratto della donna che 
subisce violenza, allo scopo sia di prevenire il maltrattamento, sia di deli­
neare le teorie che possano spiegare le dinamiche violente, rimane tuttavia 
oggetto di discussione, trattandosi di dati che giungono generalmente in 
modo indiretto, a posteriori.
Il comportamento violento può infatti assumere configurazioni etero­
genee che si prestano a essere fraintese e male interpretate, quando non 
completamente misconosciute.
Ciò che di fatto costituisce problema è la maggiore o minore visibilità 
delle conseguenze di un atto violento; è l’offerta allo sguardo altrui dei 
segni di un’aggressione a sancire una possibilità di riconoscimento. I se­
gni sul corpo, in altre parole, divengono l’unico veicolo attraverso cui è 
possibile esprimere un dramma che, tuttavia, si va consumando in manie­
ra progressiva e reiterata. La loro assenza, per contro, configura un’area 
di non dicibilità, di non rappresentabilità di un’azione aggressiva e tesa ad 
annullare il legame. Siamo pronti in quanto clinici ad ammettere gli effetti 
di devastazione psichica che si accompagnano a episodi di maltrattamen­
to, di percosse, di abuso fisico, ma non possiamo trascurare le innumere­
voli e più silenziose forme di disagio derivanti dall’essere oggetto di tra­
scuratezza affettiva, di denigrazione costante, di accuse perentorie e in­
giurie da parte del partner.
Tali forme di disagio, possiamo pensare, si esprimono innanzitutto in 
un vuoto rappresentativo circa l’esperienza vissuta in tutta la sua comples­
sità che ci pare, almeno da quanto rilevato nel corso della nostra circoscritta 
indagine, rinviare a un’impossibilità per la vittima di rappresentare se stessa 
170

---

in quanto soggetto. È questo il senso che abbiamo voluto costruire nell’in­
dividuazione della core category: il soggetto assente è, a nostro avviso, la 
categoria che meglio definisce la difficoltà per la vittima di riconoscere ri­
sorse proprie che possano agevolarla nel cammino di affrancamento da un 
legame violento. Ma si tratta di un’assenza che connota soprattutto il modo 
di stare nella coppia e di concepire la propria implicazione, nonché, quando 
il rapporto mostra chiari segni di alterazione, le ragioni della permanenza 
nonostante le reiterate aggressioni.
Dal racconto delle intervistate, emerge una tendenza a ricorrere al­
l'esterno in maniera massiccia, esprimendo quello stesso bisogno di un vin­
colo di dipendenza che ha connotato il legame con il partner: è l’altro che 
deve “illuminare” e restituire una capacità di discernimento andata perduta, 
in un processo di assoggettamento dal quale è difficile fuoriuscire.
171

---

---

11. La rana e lo scorpione.
Percorsi di autonomia e differenziazione 
per le donne vittime di violenza
di Adele Nunziante Cesàro, Giuseppe Stanziano 
ed Elisabetta Riccardi
1. Premessa
A introdurre le nostre riflessione sul lavoro clinico con donne vittime di 
violenza, appaiono rilevanti alcuni riferimenti in merito alla nascita e alla 
storia sociale e politica dei centri antiviolenza (la principale organizzazione 
a livello europeo attualmente impegnata nell’azione di contrasto alla vio­
lenza di genere) al fine di indicare una matrice culturale di fondo che ne ha 
caratterizzato l’evoluzione.
Già negli anni Settanta, le prime “Case delle donne” e i centri gestiti 
dalle associazioni di donne, costituiscono un rifugio concreto e una risorsa 
per le vittime di violenza.
Dal lavoro comune e solidale tra donne, si è andato costruendo un 
patrimonio culturale e politico di pratiche e di esperienze volte al cam­
biamento e all’acquisizione di diritti, di cui sono parte anche i servizi di 
protezione e di empowerment per sole donne. Le prime Case delle donne 
nascono già negli anni Settanta nel nord Europa (a Londra nel 1971) e nel 
nord America (Stati Uniti e Canada), dove lo sviluppo delle case rifugio e 
dei centri è avvenuto in modo diffuso e capillare.
Alla fine degli anni Ottanta, seppur in ritardo rispetto al nord Europa, in 
diverse città italiane iniziarono a riunirsi gruppi di donne che, attraverso 
l’approfondimento del tema e l’osservazione di quanto stava avvenendo al­
l’estero, iniziarono a far emergere dal silenzio il maltrattamento e la violen­
za domestica e a creare luoghi per fornire una risposta concreta. I primi 
Centri anti violenza nacquero nel 1990 a Bologna, Modena, Milano, Roma e
Il capitolo è frutto di un percorso comune degli autori che pertanto si riconoscono in ogni 
sua parte.
173

---

Merano. Nel 1990 si tenne il primo incontro a Bologna, con l’obiettivo di 
creare un coordinamento dei gruppi che avevano iniziato a occuparsi di 
violenza. Oggi sono più di cento i centri che operano in tutto il territorio 
nazionale, nati in contesti in cui l’esperienza femminista continua a essere 
viva. Essi sono organizzati da associazioni di donne, tra le quali la “Casa 
delle donne per non subire violenza” di Bologna e la “Casa delle donne 
maltrattate” di Milano. L’intreccio tra teoria e pratica politica è, in tal sen­
so, una cornice fondamentale nella genesi dei Centri, e ha caratterizzato la 
condivisione e la promozione di esperienze in cui le donne vittime di vio­
lenza trovano assistenza e protezione, rinviando al contempo a una lettura 
politica dei vissuti.
In continuità con tali presupposti, nel 2008 si è costituita una federa­
zione nazionale che riunisce 58 Centri antiviolenza in tutta Italia dal nome 
“D.i.Re.: Donne in Rete contro la violenza alle donne”. Proponiamo alcuni 
punti dello statuto costitutivo, che consideriamo particolarmente significa­
tivi in riferimento alle nostre riflessioni seguenti: “Art. 3 - La metodologia 
dell’accoglienza è fondata sulla relazione tra donne e sul rimando positivo 
del proprio sesso/genere. Sulla base di tale relazione, ogni donna accolta ha 
l’opportunità di intraprendere un percorso di autonomia, consapevolezza, 
empowerment”. È sottolineata, pertanto, “la necessità che nei Centri e nelle 
Case lavorino solo operatrici che abbiano avuto una formazione specifica 
sulle dinamiche della violenza e sugli effetti che produce, e che sia garan­
tita la supervisione e la formazione continua”.
In tal senso, i Centri antiviolenza, nella fase di accoglienza, propon­
gono la riparazione di parti di sé fortemente traumatizzate, attraverso una 
modalità che mira al rinforzo dell’io mediante un rispecchiamento sim­
metrico: io come donna valgo! L’affermazione del proprio valore e della 
propria dignità lesa, passa per l’accoglienza e la presa in carico connotate 
da una comunanza di genere, in cui sono gli aspetti della femminilità a 
essere messi in gioco e bisognosi di riparazione: a questa cornice meto­
dologica è connesso il requisito pratico per cui le operatrici dei centri de­
vono essere tutte donne.
Fermo restando il carattere preferenziale, “politicamente corretto” 
dell’uguaglianza di genere tra l’operatrice e utente in contesti in cui la 
violenza di genere ha un ruolo determinante, tuttavia crediamo che esso 
non possa avere il carattere dell’esclusività: in tal senso ci proponiamo 
di indicare alcuni possibili aspetti di rischio di tale requisito per il sup­
porto psicologico.
A nostro avviso, da un punto di vista psicodinamico, può accadere che 
tale rispecchiamento, in questo caso da donna a donna, non promuova un 
174

---

reale processo di cambiamento del soggetto, né la fuoriuscita da una rela­
zione maltrattante. In tal senso il rapporto tra l’operatrice e la vittima con­
notato al femminile, potrebbe favorire un’identificazione imitativa, “sim­
metrica” o “adesiva” (Bick, 1968), della donna vittima con la donna eman­
cipata, identità imitativa, dunque, che non resiste all’usura del tempo.
Come sottolineato da Storti (2010, p. 106),
ciò che le istituzioni propongono attraverso i centri antiviolenza alle donne in diffi­
coltà che spesso denunciano maltrattamenti o violenze di varia natura è un percorso 
che prevede un’assistenza c in alcuni casi anche una collocazione in luoghi protetti, 
soggiorni dai tre ai cinque mesi, durante i quali le donne devono intraprendere un 
percorso di fuoriuscita dalle difficoltà ed eventualmente dalla violenza, con relativo 
reinserimento lavorativo, abitativo e sociale.
Tuttavia, tale reinserimento, commenta Storti, può incorrere nel rischio 
di produrre un effetto di deresponsabilizzazione, dovuto a un intervento che 
l’autrice definisce “autoritario”. Pertanto, sottolinea che “malgrado i mi­
gliori propositi di restituire alle donne la loro dignità e mettere in valore le 
loro potenzialità, ciò che si rischia è di proporre loro un modello di donna 
emancipata, pret-à-porter, funzionale al discorso sociale” (Storti, 2010, p. 
107). In tal senso, appare difficile prendere in considerazione l’unicità e la 
singolarità della donna che chiede aiuto, laddove l’operatrice del centro an­
tiviolenza, potrebbe rappresentare per quest’ultima un modello preconfe­
zionato a cui aderire magicamente al fine di fuoriuscire dal dolore.
Oltre alla tradizione oramai consolidata dei Centri antiviolenza, va 
riconosciuto il ruolo di supporto e protezione per le vittime di violenza 
dei cosiddetti “Centri Donna”, altra realtà sociale presente sul territorio 
nazionale che, pur essendo in linea con i temi portati avanti dai movi­
menti in difesa dei diritti delle donne, non appare inserita nel discorso 
femminista della prima ora. Del resto, già solo in riferimento dalla de­
nominazione utilizzata, l’assenza di un’indicazione esplicitamente 
“anti”, rimanda a uno spazio meno connotato e più ampiamente rivolto 
ai bisogni delle donne.
Intendiamo soffermarci in particolar modo sulle specificità e sulle dif­
ferenze presenti in queste due realtà sociali e associative, che rimandano a 
diversi aspetti salienti della relazione d’aiuto con donne vittime di violenza. 
Le note a partire da un’esperienza clinica propóste di seguito pertanto, han­
no l’intento di stimolare una riflessione sulle pratiche politiche e sociali 
messe in gioco dalle donne in difesa dei propri diritti, ma anche sul perché 
dell’esiguità delle denunce di violenza da parte delle donne. Forse perché la 
sofferenza sociale è tale da impedire di tutelarsi?
175

---

2. Una storia clinica: alcuni nodi dell’intervento
LJno scorpione vuole attraversare un fiume, ma non sa nuotare. Chiede a una rana 
di traghettarlo. La rana non si fida, ma lo scorpione la rassicura: “se ti pungessi an­
negherei”. La rana convinta, accetta, ma a metà percorso lo scorpione la colpisce 
con il suo aculeo velenoso. La rana, disperata e morente, gli chiede “Perché?”. Lo 
scorpione, prima di morire annegato, risponde “È la mia natura”.
Perché la nota favola di Esopo a introdurre queste riflessioni? Nel di­
scutere sulle nostre esperienze cliniche con donne vittime di violenze per­
petrate da uomini, in genere loro compagni di vita, abbiamo avvertito spes­
so il peso e la frustrazione della ripetizione di scenari drammatici, di fre­
quente apparentemente immutabili, come se non ci fosse possibilità di sot­
trarsi; sottofondi di un destino ineluttabilmente tragico1. La favola citata è 
tornata in mente come un triste presagio, dando voce alle emozioni delle 
operatrici e degli operatori.
1 Ci riferiamo in particolare all’esperienza da noi svolta a Napoli in qualità di psicologi pres­
so il centro antiviolenza Lilith di San Sebastiano al Vesuvio gestito dall’associazione “Sott’ e 
‘ncoppa” attivo dal 2010 e lo Sportello Donna di Ponticelli gestito dall’associazione “Le 
Kassandre” attivo dal 2005. Entrambi i Centri rientrano nella rete nazionale antiviolenza che 
gestisce il numero telefonico 1522.
Il senso e le ragioni di questa violenta reiterazione possono ricercarsi in 
primis in condizioni sociali, economiche ed esistenziali di dipendenza che 
legano troppo spesso le donne ai loro aguzzini; in quei comportamenti 
“abusivi”, come acutamente evidenziato nella tradizione femminista, volti a 
mantenere il controllo e il potere sulla vittima, dando il via alla spirale rela­
zionale perversa che lega i componenti della coppia nella violenza. Tuttavia 
questa spiegazione non appare esaustiva e invita lo psicologo a interrogarsi 
sulla propria esperienza, alla ricerca di un senso possibile della ripetizione 
muta e sorda. Non intendiamo qui reiterare a nostra volta, la scottante do­
manda “Perché le donne subiscono?”, che rivela sempre una duplice valen­
za, una di difficile realtà da osservare, l’altra di implicita critica verso chi 
“nonostante tutto” continua a subire. Ci proponiamo piuttosto, di sviluppare 
alcune riflessioni sulla nostra pratica clinica, partendo dall’assunto che 
l’intervento ha l’intento di promuovere un percorso trasformativo che so­
stenga l’autonomia personale e la differenziazione. In particolare, alcune 
riflessioni su un’esperienza clinica, in cui è coinvolta una donna vittima di 
violenza, che in questo scritto chiameremo Margherita, richiamano l’atten­
zione su due coordinate fondamentali della consultazione clinica: il setting 
e la relazione tra il clinico e l’utente, che con i necessari distinguo dalle 
specificità dell’assetto psicoanalitico, rimanda al transfert.
176

---

La storia che introduciamo presenta una caratteristica singolare: Mar­
gherita ha chiesto una consultazione psicologica in seguito all’arresto del 
marito, avvenuta dopo una colluttazione con lei, in cui l’uomo si è impos­
sessato di una pistola sottratta alle forze dell’ordine, chiamate dalla mo­
glie, e l’ha minacciata. Il primo tempo dell’intervento è avvenuto in un 
“Centro anti-violenza” della provincia di Napoli, con una psicoterapeuta 
donna e ha avuto una durata di 8 colloqui2. Dopo alcuni mesi di sospen­
sione, Margherita ha iniziato una nuova consultazione, dietro suggeri­
mento dell’avvocato, della durata di 5 mesi presso uno “Sportello Donna” 
con uno psicologo uomo’.
Qualche parola adesso sul setting dell’intervento.
La situazione in cui generalmente avviene la consultazione presenta 
molteplici aspetti significativi e particolarmente pregnanti per la metodolo­
gia clinica, riferibili a due caratteristiche generali:
• 
elementi statici e costanti, che circoscrivono e contengono l’intervento 
(luogo, tempi, aspetti formali della relazione);
• 
l’insieme delle azioni e dei dispositivi messi in campo, che ne contrad­
distingue la specificità.
11 setting va configurandosi in tal senso in maniera complessa, con­
densando e mettendo in gioco nello scambio tra il clinico e l’utente, signi­
ficati cognitivi ed emozionali attribuiti allo scenario in cui si opera, fanta­
sie più o meno consce, ma anche una dimensione culturale e sociale del 
contesto complessivo dell’intervento, che inevitabilmente si coniuga con 
quella individuale e intrapsichica. Pertanto, tenendo fermo il monito di 
Grasso, Cordella e Pennella (2004) di non illudersi che possa esistere un 
unico setting, rileviamo la necessità di sviluppare qualche ipotesi inter­
pretativa sulle possibili implicazioni della specificità del nostro setting, 
come elemento di fondo che concorre nel dar forma al discorso sia del­
l’utente, anche in termini di fantasie e aspettative, sia alle possibilità di 
ascolto e sostegno dell’operatore.
' Il modello d’intervento psicologico che viene offerto presso lo Sportello Antiviolenza Li­
lith (che prevede al suo interno un servizio di accoglienza, di consulenza psicologica, legale, 
di orientamento al lavoro e gruppi di auto-aiuto) comprende una fase di consultazione ini­
ziale, generalmente di 4 colloqui, a seguito della quale viene offerta alle utenti la possibilità 
di intraprendere un percorso psicologico prolungato della durata media di 10 colloqui, da 
adeguarsi in base alle problematiche emerse.
3 Lo Sportello Donna gestito dall’Associazione le Kassandre si rivolge a donne italiane e 
migranti, offre accoglienza e consulenza psicologica e legale. Per quanto riguarda la consu­
lenza psicologica, anche in questo caso a seguito della consultazione iniziale generalmente 
di 4 colloqui, viene offerto alle utenti la possibilità di effettuare un percorso psicologico 
prolungato di durata indeterminata.
177

---

La specificità dei due contesti diversi in cui è avvenuta la consultazione 
di Margherita, evidenzia due luoghi differenti delegati all’accoglienza delle 
donne vittime di violenza: i Centri anti-violenza e gli sportelli di orienta­
mento e supporto dedicati alle donne (Centri Donna); entrambi appartenenti 
alla tradizione politica delle donne. Alcuni aspetti intrinseci dei due centri 
appaiono, a nostro parere, aver giocato un ruolo non secondario nel caso di 
Margherita, sollecitando una riflessione sulla specificità degli universi sim­
bolici di riferimento, che i diversi setting mettono in gioco.
L’esperienza clinica descritta di seguito, è tratta dall’integrazione del 
lavoro svolto in un centro antiviolenza e successivamente in un centro don­
na, favorendo la possibilità di riflettere su punti di forza e di debolezza di 
due diversi contesti d’intervento che, a nostro parere, hanno avuto una loro 
valenza, proprio perché relativi a due fasi del processo clinico, integrate at­
traverso il confronto nel lavoro di supervisione, tra i due operatori che han­
no seguito il caso nei diversi setting.
Margherita si rivolge al centro con una richiesta urgente e carica di an­
goscia. La segnalazione viene effettuata telefonicamente dal Comando di 
Polizia, che ci espone la gravità della situazione. Si presenta come una 
donna senza età: appare giovane e anziana insieme, forte e fragile nello 
stesso momento, decisa e confusa. È immediatamente presa in carico dal­
l’avvocato del centro per procedere con la denuncia. Il marito ha minac­
ciato con una pistola lei e i figli, due ragazze di 12 e 16 anni e un ragazzo di 
17, in preda a un’ennesima crisi determinata da un disturbo psichico già 
diagnosticato in precedenza. L’uomo viene ricoverato in un Ospedale Psi­
chiatrico Giudiziario (OPG) mentre alla donna viene proposto un percorso 
di sostegno psicologico che decide di cominciare perché preoccupata per il 
trauma subito dalle figlie. Il problema delle figlie sembra inizialmente 
preoccuparla più d’ogni altra cosa, accanto alla paura di essere costretta a 
trasferirsi in un’altra città, come la polizia stessa, all’epoca della denuncia, 
aveva suggerito: sembra angosciata all’idea che le figlie possano sentirsi 
disorientate e l’incolpino dell’assenza del padre e del rischio di dover 
“cambiare tutto”. Per Margherita è più facile presentare le figlie spaventate 
e traumatizzate che la sua stessa paura. Le figlie sembrano rappresentare la 
propria parte infantile, fragile e confusa che può chiedere aiuto, laddove 
aspetti più adulti di sé possono affrontare, attraverso l’identità materna, 
l’eventuale responsabilità delle denunce.
Per contenere le ansie di Margherita la terapeuta del centro, a differen­
za della normale prassi di accoglienza che di norma propone la presa in ca­
rico della sola donna, decide di consultare separatamente anche le due fi­
glie che, dopo una breve consultazione, decidono di non continuare il la­
178

---

voro psicologico. Dal suo canto Margherita, dopo aver sgomberato il cam­
po dalle ansie “materne”, essendo riuscita a portare, attraverso le figlie, 
anche le sue paure, può adesso accogliere positivamente la possibilità di 
intraprendere un cammino di riflessione su di sé. Durante i primi colloqui 
Margherita racconta delle violenze subite, fisiche e sessuali, da parte del 
marito in preda a deliri di gelosia. La descrizione degli episodi di violenza 
appare minuziosa e cruenta: Margherita si sofferma a raccontare, senza al­
cun apparente coinvolgimento emotivo, le penetrazioni di oggetti di varia 
natura subite dal suo corpo per mano del marito. L’atteggiamento deciso e 
fermo di Margherita, palesato nei primi incontri, sembra via via affievolir­
si con il procedere della descrizione delle violenze subite, quando il mari­
to, agli occhi delle due donne, operatrice e utente, appare sempre più nel 
suo aspetto di potenza maschile malata, perversa, violenta e mortifera. Ne­
gli incontri successivi il racconto di Margherita comincia a spostarsi sulla 
descrizione delle vicende quotidiane e familiari, come se le difficoltà con­
crete legate ai cambiamenti, causati dall’assenza del marito (difficoltà 
economiche, colpevolizzazioni e minacce di abbandono da parte dei conte­
sti familiari e sociali), prendessero il posto della paura e dell’umiliazione. 
Con il procedere degli incontri emerge una difficoltà a proseguire il per­
corso, come se la colpa rispetto alla malattia psichiatrica del marito sosti­
tuisse la rabbia che vedeva inizialmente unite operatrice e utente contro la 
potenza distruttiva maschile. La donna appare afflitta all’idea di aver al­
lontanato il marito e di averlo fatto “rinchiudere” in un luogo che descrive 
come “sporco, pieno di topi”. Dice che si sente colpevolizzata dalla fami­
glia del coniuge, ma anche dalle figlie. La figlia più grande comincia set­
timanalmente, anche da sola, a recarsi all’OPG per parlare con il padre. In 
questa prima fase appare evidente un bisogno da parte di Margherita di 
trovare una propria strada escludendo la presenza del marito. Eppure 
quando tale esclusione diviene sempre più tangibile nel corso degli incon­
tri, in quanto supportata dalle vicende giudiziarie che mantengono il ma­
rito all’interno dell’OPG in un tempo indeterminato, Margherita sembra 
esserne spaventata, dilaniata dal senso di colpa. Dopo circa due mesi, la 
donna decide di interrompere il percorso psicologico prima del tempo sta­
bilito e contemporaneamente di ritirare le denunce.
3. La consulenza e il genere dell’operatore
Gli aspetti ambivalenti e particolarmente intensi presenti nei vissuti di 
Margherita, che hanno caratterizzato questa prima consultazione, sono a 
179

---

nostro avviso i vissuti comuni a molte operatrici di “prima accoglienza”, 
nei Centri Antiviolenza, quando si opera sull’onda dell’emergenza. Sono, 
infatti, evidenti sia la forte angoscia di separazione che lega la donna al 
partner maltrattante, sia il senso di colpa connesso alla sua malattia psi­
chiatrica. Si determina, cioè, un costante vacillamento in riferimento ai 
comportamenti da adottare: tendenze a rimanere nello status quo e timidi 
tentativi della donna di emanciparsi da una situazione che sente pericolosa 
e violenta per sé e le figlie. Margherita sembra collocarsi in questa fase in 
un universo simbolico connotato al femminile: è preoccupata esclusiva- 
mente per le figlie femmine e le operatrici che 1’accolgono, dal legale alla 
psicoterapeuta, sono tutte donne; inoltre ritoma a vivere nella casa materna. 
Scenari simili ritornano non di rado nelle storie delle donne vittime di vio­
lenza che, spaventate dai cambiamenti a cui andranno incontro a partire 
dall’usare lo strumento della denuncia, a nostro avviso forse “strumento 
troppo avanzato” per le loro condizioni psicologiche e di vita del momento, 
ricominciano a coltivare aspettative miracolose che l’altro “diventi buono”. 
Potremmo ipotizzare, in una situazione traumatica e di emergenza, la ne­
cessità di costruire un luogo di consultazione se all’insorgenza delle violen­
ze e all’atto della denuncia ci fosse un luogo, una sorta di limbo pre­
carcerario, ove i soggetti maltrattanti possano usufruire di un aiuto psicolo­
gico e legale. Legale, però, nel senso di dar voce a una sorta di autorità pa­
tema che spieghi, dal punto di vista normativo, ai partner maltrattanti che 
sono convinti di esercitare un loro diritto di coniugi o conviventi, quanto la 
legge prevede come reati di violenza e le sanzioni connesse. Ciò potrebbe 
essere di sollievo per la donna rispetto a quella che è vissuta come unica 
possibilità per sopravvivere all’angoscia: fare fuori il maschile.
Del resto, se per un verso la modalità di presa in carico tutta al femmi­
nile si configura come una risorsa, in termini di vissuti di protezione e so­
stegno, ma anche di consolidamento di sé, come abbiamo precedentemente 
detto, tuttavia va evidenziata la possibilità che tale aspetto di esclusività 
possa costituire un limite della relazione d’aiuto.
Pensiamo che, di fronte a vissuti così traumatici, la relazione al femmi­
nile operatrice-vittima rischia di collocarsi in una costellazione che va a de­
clinarsi come demonizzazione del maschile, escluso dal setting di aiuto ed 
espulso, sia pure a ragione data l’emergenza, dal mondo relazionale della 
donna. In quest’accezione riscontriamo il rischio di una modalità di funzio­
namento psichico per cui l’identificazione può essere appiattita sulla ripro­
duzione del medesimo in maniera “adesiva” (Bick, 1968)4. Pertanto, gli 
4 Secondo Esther Bick (1968) il soggetto mette in atto una identificazione adesiva nei mo-
180

---

aspetti riportati da Esther Bick in merito a un carattere superficiale ed effi­
mero dell’identificazione adesiva, possono restituire il senso di un possibile 
rispecchiamento di facciata, assunto in maniera passiva, che mette in gioco 
un’adesione poco profonda al messaggio di emancipazione dell’altro.
Ritorniamo ora alla seconda tranche di richiesta di aiuto della nostra 
utente. Dopo circa tre mesi dal primo consulto, Margherita decide di inizia­
re una nuova consultazione psicologica, con uno psicologo clinico maschio, 
lamentando uno stato di sconforto e demoralizzazione molto profondo e co­
stante: “sono una donna stanca”, ripete, “per me non può esserci più nulla 
di buono”. I tempi di Margherita sembrano paralizzati e fermi alla deten­
zione in OPG del marito; “non si sa nulla!” dice, “quando esce? Quando e 
se ci sarà un processo? Devo testimoniare?” chiede. La donna fa fatica a 
comprendere le procedure giudiziarie e penitenziarie che determinano la 
detenzione per misura di sicurezza e, soprattutto, l’indeterminatezza dei 
tempi e dei possibili accadimenti processuali incalzano il suo senso di col­
pa: “è colpa mia se mio marito è lì dentro, ho rilasciato una denuncia esage­
rando. Ho ingigantito le cose per punirlo.” La stessa realtà delle violenze 
sembra vacillare, di fronte alla minaccia di abbandono e di separazione 
Margherita vive dei momenti di forte confusione, dubita di se stessa e per­
sino di ciò che le è accaduto; in seguito, come vedremo, Margherita recupe­
ra vissuti di abuso ancor più violenti e traumatizzanti di quanto ha effetti­
vamente denunciato. L’indeterminatezza della lontananza del marito sem­
bra caratterizzare un clima di sospensione, Margherita in alcuni momenti 
afferma che deve trovare il modo per liberare il marito, in altri riconosce di 
sentirsi più al sicuro, non esposta al pericolo delle violenze; il tempo del­
l’allarme e dell’emergenza, che aveva contraddistinto il primo momento di 
consultazione, sembra lasciare il posto ad aspetti più sfumati, in cui è pos­
sibile esprimere l’ambivalenza di vissuti contraddittori.
La differenza evidenziata nelle sequenze cliniche del caso, appare si-
menti in cui la psiche, nella sua forma più primitiva, non ha ancora una forza coesiva che 
consenta un legame tra le sue parti; queste devono essere tenute insieme grazie alla pelle, 
sperimentata passivamente, che funziona come un confine. Esther Bick aveva chiarito i pro­
cessi identificatori legati alla bidimensionalità (identificazione adesiva) in modo tale che 
risultava possibile ipotizzare 1'esistenza di una organizzazione della mente che precede la 
posizione schizo-paranoide di matrice'kleiniana, in cui il bambino entra in relazione con gli 
oggetti in modo bidimensionale, senza profondità, nel tentativo di ristabilire un contatto con 
la madre. Il rimanere aggrappati alla superficie degli oggetti, senza entrare in profondità, e 
senza consentire il costituirsi di uno spazio interno, rischia di far perpetuare un senso di in­
consistenza e di falsità, un arresto al cammino verso la differenziazione tra Sé e l’Altro. In 
riferimento ai meccanismi di difesa primari, l’identificazione adesiva si colloca ancor prima 
dell’identificazione proiettiva, nella misura in cui essa non tollera alcuno scarto e differenza 
tra l’oggetto e l’io; l’uno e l’altro, più che confusi, si amalgamano completamente. 
J8I

---

gnificativa anche in relazione ai due setting descritti: i centri anti-violenza 
rispondono a una domanda che appare maggiormente definita dal­
l’emergenza e dall’attualità delle violenza, lo sportello dedicato a donne in 
difficoltà accoglie un bisogno di supporto più ampio e differenziato. A no­
stro parere questi aspetti dissimili implicano una costruzione del setting dif­
ferente, non solo metodologicamente, in riferimento per esempio alla ne­
cessità di fornire un’assistenza materiale e giuridica alle donne esposte a 
situazioni di violenza, ma anche simbolica, in quanto questo assetto veicola 
fantasie sia dell’utente che dell’operatore, in cui l’emergenza della violenza 
detta vissuti di angoscia, rabbia e paura. Il peso di un esterno minaccioso 
irrompe in tal senso nello spazio di consultazione, rendendo pressanti, per 
esempio, l’urgenza della decisione delle vittime in merito al denunciare o 
meno, allontanarsi dai contesti pericolosi o no; in definitiva decidere se se­
pararsi da uomini violenti. Talvolta ci è apparso che l’irriducibilità di que­
ste domande saturasse tutto il campo di consultazione, non lasciando spazio 
al pensiero e alla capacità di riflessione, né per l’utente né per l’operatrice 
coinvolta. L’esito possibile può configurarsi come una adesione al messag­
gio salvifico dell’altro, investito a sua volta di possibili fantasie di ripara­
zione onnipotente; un abbandonarsi in maniera passiva (ancora una volta?) 
al desiderio dell’altro, che promette di proteggere, difendere, fare giustizia.
Le condizioni di un ascolto psicologico tendente quanto possibile alla 
neutralità, nel rispetto dell’autonomia del soggetto, sono difficili da soste­
nere in contesti in cui la violenza e la minaccia sono aspetti effettivi e con­
creti di pericolo; in merito, alcuni psicoanalisti argentini (Puget e Kàes, 
1991), hanno sviluppato una riflessione profonda sulle dinamiche dello 
stato di minaccia e la sua influenza sul setting. Tuttavia appare auspicabile 
e forse utile per la pratica clinica, sottolineando i rischi e i limiti di un set­
ting in cui l’emergenza veicola dei significati densi di simbolizzazioni, che 
l’utente e l’operatrice rischiano di agire senza elaborazione, sacrificando la 
possibilità di riflettere sui vissuti traumatici. Ci sia consentita una piccola 
digressione teorica.
Lo psicoanalista Wilfred Bion riconosce nel linguaggio dell’effettività 
(1970) il potere di soppiantare le parole, pertanto, come per il detto 
“l’azione parla più forte delle parole”, il discorso assume una valenza for­
temente assertiva e il valore dei fatti si impone come l’unica realtà effetti­
vamente significativa. Il rischio intravisto è quello di esercitare un potere 
arbitrario che sottomette e passi vizza l’altro, rendendo vano ogni sforzo 
orientato verso una capacità negativa, ovvero il creare uno spazio mentale 
disposto ad accogliere l’incertezza e a tollerare il dubbio e tutto ciò che è 
ignoto. Questo spazio mentale, da intendersi come possibilità di pensiero, 
182

---

nasce dalla mancanza, da un vuoto non saturato da simbolizzazioni già de­
finite; uno spazio in attesa di un possibile senso a venire. Non è un caso che 
Bion colleghi questo discorso a due aspetti considerati fondamentali nel- 
l’orientare l’ascolto: la pazienza, intesa come capacità di attendere una 
forma del discorso senza agitarsi dietro i fatti e le ragioni (Bion, 1970, p. 
168) e la sicurezza, che associa all’idea di protezione, salvezza e alla dimi­
nuzione dell’angoscia. Quando queste condizioni sono fortemente messe 
alla prova da una effettività traumatica, attuale e connotata dall’emergenza, 
il pericolo di un passaggio all’atto, fornendo prescrizioni in termini di de­
nunce, separazioni e scelte di vita, appare alto. Le indicazioni in riferimento 
a una possibile identificazione adesiva dell’utente verso un’operatrice inve­
stita da una fantasia salvifica, si incrociano con il rischio di un consenso 
superficiale, agito più che elaborato, alle indicazioni ricevute, lasciando 
sullo sfondo vissuti e affetti inespressi e non elaborati, che in maniera più 
profonda legano spesso le donne alle situazioni di violenza.
Dopo mesi molto concitati, caratterizzati da colluttazioni, minacce di 
morte, ma anche denunce e separazioni, Margherita sembra desiderare 
che nulla sia mai accaduto e rimpiange la vita con il marito che dice di 
continuare ad amare. All’ambivalenza dei sentimenti fa da contraltare una 
doppia rappresentazione del marito: un “marito buono” sedato dai farma­
ci, da accudire come un bambino e uno “cattivo”, che non prende i farma­
ci prescritti (litio), pazzo e violento. Margherita continua a coltivare la 
fantasia che una medicina “magica” possa risolvere tutto e per sempre, 
perché in fin dei conti, ripete, lei e il marito si amano: la fatalità della 
natura mortifera dello scorpione sembra destarsi ancora dinanzi allo psi­
cologo, che ascolta impotente.
Dopo circa due mesi di colloqui a cadenza settimanale, Margherita 
chiede se può talvolta rivolgersi all’operatore dandogli del “tu”. Invitata a 
riflettere su questa richiesta e sul perché avvenga in questo momento della 
consultazione, lei spiega che a volte sente questo bisogno, ma non sempre. 
Riporta il “fastidio” provato, durante la prima fase di consultazione nel do­
ver mantenere il “Lei” con l’operatrice. Margherita adesso può riconoscere 
e riportare questi vissuti e dichiarare che talvolta le sembra che se non usa 
il “tu” ha l’impressione di essere sempre davanti a un estraneo, come se due 
persone non si conoscessero affatto. In questa circostanza lo psicologo af­
ferma che lui continuerà a rivolgersi a lei dandogli del “lei”, perché sente 
questa come una modalità che lo fa stare più a suo agio, ma consente a 
Margherita di adottare il “tu” quando ne sente il bisogno. Nel corso dei me­
si successivi capita che Margherita usi qualche intercalare per puntualizzare 
il discorso, del tipo: “hai capito?”, “che pensi?”, e talvolta esca dalla stanza 
183

---

alla fine del colloquio dicendo “ciao”. Di certo questa sequenza tratta dalla 
clinica ha destato non poche perplessità, interrogandoci sui rischi degli 
aspetti seduttivi, suggestivi e manipolativi, sempre intrinsecamente presenti 
nella relazione clinica, ma in questo caso ci ha spinti anche a riflettere sulla 
specificità della relazione marcata dalla differenza di genere e sul suo valo­
re peculiare all’interno di una consultazione in cui la violenza di genere, 
con il suo portato traumatico, si staglia sullo sfondo, spesso a occupare 
tutto il quadro clinico.
Alcuni accenni al concetto di transfert appaiono a questo punto indi­
spensabili. Nonostante riconosciamo che tale costrutto sia molto spesso 
abusato, tuttavia esso ci appare assumere in questo discorso un senso, nel- 
l’indicare alcuni aspetti della relazione clinica. Ci proponiamo di eviden­
ziarne i limiti e le possibilità di utilizzo nel nostro discorso, soprattutto te­
nendo presente che il contesto in esame è distante dalle prerogative della 
cura psicoanalitica, ambito in cui il transfert trova la sua specificità più 
propria. La prima obiezione sollevata, pertanto, è in merito alla legittimità 
di utilizzare tale riferimento fuori dalla stanza d’analisi, ma a tal proposito 
facciamo ricorso a Freud: “La traslazione si instaura spontaneamente in 
tutte le relazioni umane, esattamente come nel rapporto malato e medico; 
essa è dovunque l’autentico supporto dell’influsso terapeutico” (1909, p. 
169). È possibile rintracciare un significato ampio del transfert, riconosci­
bile in tutti quei fenomeni che definiscono la relazione tra medico e pa­
ziente, o ancora sottolineando il senso dello spostamento di una qualità 
psichica da un punto a un altro; in tal caso si rimanda a un concetto di 
transfert al plurale. Oppure, per converso, è possibile restringere il discor­
so sul transfert alla specificità del sostituire la persona dell’analista con 
una appartenente al passato del soggetto, attraverso un falso nesso che so­
vrappone l’oggetto originario a quello attuale; in tal senso ritroviamo la 
specificità della nevrosi di transfert che caratterizza nello specifico la cura 
psicoanalitica. Assumiamo l’avvertimento di Etchegoyen (1986) per cui 
non tutto è transfert, ma in tutto c’è transfert (p. 105), come un riferimento 
importante nel tentativo di individuare in che modo questo costrutto in­
contra il nostro discorso in merito alla consultazione psicologica con don­
ne vittima di violenza. Freud sottolinea a più riprese (1909; 1912; 1914), 
in che modo una certa quantità di moti di tenerezza, abbastanza spesso 
frammisti a ostilità (1909, p. 169), siano rivolti sulla persona del medico, 
rappresentando allo stesso tempo una resistenza e una possibilità della cura 
e svelando una sfumatura erotica di fondo. La necessità di distinguere una 
duplice valenza dell’investimento sul medico, porta Freud a riconoscere un 
transfert negativo e uno positivo (forse relativi alle due fasi del nostro caso 
184

---

clinico?), come elementi determinanti nell’avanzare della cura e specifi­
camente nel considerare V amore di transfert come un aspetto decisivo del­
l’alleanza con il medico.
Il tempo prolungato della consultazione presso lo sportello donna, sem­
bra aver permesso a Margherita di definire con il clinico un contesto di 
maggiore intimità, dove assumono un ruolo non secondario investimenti 
sulla figura del clinico di aspetti di tenerezza, anche a valenza erotica5.
5 Riportiamo la differenza importante nella valutazione clinica tra il transfert erotico, per cui 
gli aspetti di tenerezza anche a valenza erotica assumono una funzione importante nel pro­
cesso di cura e rientrano nel transfert positivo, e il transfert erotizzato, in cui una tensione 
intensa, fortemente erotizzata e irriducibile verso l’analista irrompe nella stanza di consulta­
zione senza tollerare la frustrazione deH’astinenza.
Nella letteratura di tradizione psicoanalitica, l’attenzione agli elementi 
di realtà della figura dell’analista costituisce una questione spinosa, che in­
contra diverse posizione e contrapposte, tra chi sostiene che gli aspetti di 
realtà siano destinati a svanire con l’attuarsi della potenza deformante del 
transfert e chi invece ne sostiene il valore di una specificità per la situazio­
ne analitica. Tale dibattito è presente fin dal principio della scoperta del 
transfert ed è Freud stesso a sollevare la questione, riflettendo nelle lezioni 
de\V Introduzione alla psicoanalisi sui frammenti di realtà a cui si appoggia 
ogni transfert e in particolare su alcune caratteristiche della persona del­
l’analista che possono sollecitare alcuni aspetti transferali; successivamente 
sarà Ferenczi il primo a sostenere che la personalità dell’analista si rivela 
un fattore importante per il transfert. Il vertice di questo discorso che ci in­
teressa mettere in relazione con le nostre questioni, riguarda nello specifico 
la variabile del genere del clinico che entra in gioco nella relazione: varia­
bile a nostro giudizio non secondaria, soprattutto quando è in gioco una 
connotazione di genere così forte e drammatica, come per la violenza del­
l’uomo contro la donna. Una parte della letteratura, considerando la varia­
bile genere un vertice significativo per l’assetto clinico, ha sviluppato una 
riflessione critica sulle diverse possibilità della coppia in consultazione, in 
cui il maschile e il femminile si incontrano in conformazioni diverse e con 
peculiarità singolari: di questo avviso è Ethel S. Person (1985) per la quale 
la diade paziente donna e analista uomo è più sensibile al transfert erotico.
Ritornando alle nostre riflessioni sull’esperienza clinica, ci è sem­
brato che dopo un lasso di tempo sufficiente a inaugurare una dimensione 
di intimità più profonda, resa possibile dal diminuire dell’emergenza della 
violenza reale e da un setting maggiormente orientato a un ascolto neu­
trale e non veicolante simbolizzazioni dense, Margherita abbia messo in 
gioco una dimensione affettiva più profonda, in cui una coloritura del 
185

---

transfert di tipo erotico abbia giocato un ruolo non trascurabile. Il trovarsi 
davanti a un operatore uomo, a differenza della prima consultazione, ci è 
sembrato assumere un senso, nel supportare questa dimensione erotica 
dell’investimento transferale, che sembra aver favorito un percorso di 
maggiore differenziazione.
Margherita nell’ultimo periodo di colloqui sembra aver riscoperto il 
piacere, prima impossibile, di sentirsi ammirata dagli uomini: racconta 
spesso in maniera divertita di sguardi maliziosi e fugaci che la lusingano 
molto, accoglie divertita i complimenti che riceve nell’indossare per 
esempio un vestito, dice soddisfatta: ho solo 40 anni, sono giovane! La 
relazione clinica protratta presso lo sportello è sembrata aver favorito un 
processo di integrazione per cui il maschile non appare più investito di 
aspetti minacciosi e aggressivi, polarizzati in una rappresentazione per­
secutoria che come abbiamo visto spinge alla scissione, piuttosto può 
essere accolto come un aspetto della dialettica della differenza, che tol­
lera l’ambivalenza.
4. Conclusioni
I due vertici teorici (il setting dell’intervento e il transfert) che ab­
biamo evidenziato nella lettura del materiale clinico, rimandano a interro­
gativi di non semplice soluzione, in merito al lavoro di sostegno psicolo­
gico con donne vittime di violenza. Non credendo di possedere risposte 
definitive, né che queste siano possibili una volta per tutte, ci è apparso 
opportuno indicare possibili limiti e rischi presenti in modelli di inter­
vento che talvolta rivelano una rigidità di fondo, assunta e agita poco con­
sapevolmente. Di certo, l’emergenza della violenza nella sua effettiva 
brutalità, sollecita una presa in carico rapida e attenta agli elementi con­
creti del vissuto più prossimo della vittima. Tuttavia ci chiediamo quanto 
questi aspetti emergenziali affermino un proprio diktat nell’incontro tra 
utente e operatrice; quanto saturino il campo delle fantasie reciproche tra 
il bisogno di protezione della vittima e il desiderio di salvezza del- 
l’operatrice. In questo incrocio di fantasie e aspettative reciproche, ci è 
sembrato che la scansione di un tempo ridotto e rapido - il tempo del­
l’emergenza determinato dalla minaccia e dal pericolo - possa favorire 
una adesione passiva dell’utente al messaggio dell’operatrice; per cui 
l’iter giudiziario e psico-sociale previsto da molti Centri antiviolenza (de­
nuncia, separazione) può diventare un passaggio obbligato ma impossibile 
da perseguire, soffocando sul nascere una possibile richiesta d’aiuto, bi­
186

---

sognosa di uno spazio di ascolto, forse più neutro, per poter essere espres­
sa. In questa prospettiva, l'esperienza frequente di donne vittime che, do­
po un’iniziale determinazione alla denuncia, abbandonano i Centri per ri­
congiungersi ai compagni violenti, assumono una possibilità di compren­
sione, preziosa per chi lavora in questo ambito. Pertanto, sottolineiamo la 
necessità di considerare percorsi articolati e differenziati nella presa in ca­
rico di vittime di violenza, in cui una variabile non secondaria è data dalla 
durata della consultazione che, come abbiamo visto, può richiedere anche 
dei tempi prolungati.
Nell’esperienza clinica che abbiamo descritto Margherita per molto 
tempo si è mostrata ambigua e ambivalente su quanto le è successo, e il suo 
ritrattare le denunce, sminuire il peso delle violenze e voler tornare dal ma­
rito, data la gravità della situazione che l’esponeva al pericolo di morte, ap­
parivano incomprensibili. In uno degli ultimi colloqui Margherita dice che 
solo ora che tutto quello che le è successo le sembra più lontano, sente di 
poter dire per la prima volta ciò che in tanti anni ha subito. Racconta, per 
esempio, di sevizie protratte per decenni, di quando il marito la legava al 
tavolo nuda, la cospargeva di solventi infiammabili e minacciava di darle 
fuoco se lei non si fosse sottomessa a rapporti anali.
La costruzione di uno spazio d’ascolto atto a contenere vissuti così pro­
fondamente distruttivi richiede tempo e soprattutto una relazione non sog­
getta a condizionamenti esterni troppo invalidanti, da alterare lo scambio 
tra operatore e utente. Le ragioni di situazioni così complesse e drammati­
che non sono mai sufficienti a spiegare il carattere tanto difficilmente son­
dabile di vissuti di dipendenza e sottomissione verso chi continua a imporre 
violenze. Ciò che ci è sembrato cogliere nel lavoro psicologico con Mar­
gherita è una profonda sensazione di paura, tale da non permettere di entra­
re in contatto con vissuti così traumatici: il trovarsi nuda alla mercé del­
l’altro è una condizione estrema di sottomissione, in cui assume un ruolo 
non secondario l’aspetto sessuale e perverso. Le radici inconsce della paura 
rimandano alla condizione di impotenza che all’origine della vita ci pone in 
uno stato di bisogno dell’altro, che in tal senso ha potere di vita e di morte 
sul soggetto. Il terrore dell’annientamento costituisce un limite di pensabi- 
lità dello psichismo, un confine alla possibilità di simbolizzazione. In que­
sto senso, un’ipotesi che traiamo dalla storia clinica è che la difficoltà a de­
nunciare e sottrarsi da situazioni di dipendenza, talvolta così evidentemente 
pericolose, può rimandare alla paura nelle sue forme più primitive, che an­
nienta la capacità del soggetto di perseguire un proprio percorso di autono­
mia ed emancipazione.
In conclusione, la storia clinica di Margherita ha permesso di porre in 
187

---

risalto alcuni aspetti sensibili e significativi, rivelando una possibilità per 
l’ascolto rivolto a donne vittime di violenza in cui può esserci posto per un 
maschile portatore di una funzione “bonificante” e di un messaggio che in­
vita alla differenziazione e a una possibile autonomia per il soggetto; uno 
scorpione che accompagni la rana nell’attraversare il fiume, nonostante il 
rischio di essere punta.
188

---

12. Tra accoglienza
e ritessitura dei legami familiari.
I bambini testimoni di violenza domestica: 
“sono io il colpevole?”
di Caterina Arcidiacono e Francesca Colaiaco
1. Premessa
La violenza che agisce all’interno di un nucleo familiare, non riguarda 
solo le donne ma, la maggior parte delle volte anche i loro figli. L’essere 
testimoni diretti o indiretti di maltrattamenti sul genitore o sui fratel- 
li/sorelle, provoca effetti psichici devastanti, che vanno dalla paura al­
l’angoscia, alla depressione, problemi emotivi, bassa autostima di sé, senso 
d’inadeguatezza e sindrome da stress post traumatico. Vediamo così che i 
bambini che convivono con una situazione di violenza domestica subiscono 
effetti traumatici a breve e lungo termine.
Citando Roberta Luberti e Maria Teresa Pedrocco Biancardi:
Il subire un maltrattamento cronico è associato con un alto rischio di depressione 
da stress post traumatico e tentativi di suicidio per le vittime. [...] Anche i bambini 
e gli adolescenti mostrano problemi acuti sul piano emotivo e comportamentale 
(2005, p. 189).
Secondo una ricerca dal 30 al 66% dei bambini che convivono con una 
situazione di violenza domestica subisce anche un abuso diretto (Edleson e 
Williams, 2007). Per Ross (1996) esiste una forte correlazione tra la violen­
za grave e cronica degli uomini nei confronti delle donne e il loro uso di 
violenza fisica anche sui bambini. Vi sono inoltre, significativi rischi di un 
aumento di violenza fisica e trascuratezza da parte delle madri vittime di 
violenza (Ross, 1996).
I genitori, sono, tuttavia, i primi a sottovalutare i danni della violenza
Il capitolo descrive un’esperienza di cui è ideatrice e protagonista Francesca Colaiaco; 
l’organizzazione del contributo è di Caterina Arcidiacono.
189

---

domestica sui figli. Molte mamme picchiate se interrogate sulla possibile 
percezione che di tutto questo possono avere i loro figli, rispondono che i 
bambini erano in un’altra stanza, o che comunque dormivano, o non erano 
presenti; insomma i bambini o non sentono o non capiscono e sicuramente 
sono fuori dagli episodi di violenza. Stessa cosa affermano i genitori che 
litigano con i figli in casa, anche se in un’altra stanza. Il senso comune sug­
gerisce che l’assistere a una violenza possa provocare nei bambini un im­
patto doloroso e spaventoso. Lo ha anche sapere che determinate cose av­
vengono, constatarne gli effetti vedendo mobili e suppellettili distrutti, ve­
nire a contatto o a conoscenza degli effetti fisici del maltrattamento fami­
gliare. Ma doloroso, confondente e pauroso è anche soltanto percepire la 
tristezza, la disperazione, l’angoscia, il terrore, lo stato di allerta della ma­
dre o sorella vittima (Luberti e Pedrocco Biancardi, 2005).
È stato infatti, dimostrato che anche il solo assistere alla violenza cro­
nica fra genitori può generare nel bambino un disturbo post traumatico da 
stress (Milani e Gatti, 2005).
La ragione per cui i bambini sono influenzati così negativamente dalla 
violenza assistita ha a che fare con il vissuto d’impotenza e con la loro in­
capacità di comprendere, che li porta a equivocare sulle cause degli scontri 
fra i genitori, attribuendole al proprio cattivo comportamento. I genitori 
possono anche farli sentire responsabili dei loro litigi. Di Biasio (2005) ri­
ferendosi alla violenza domestica e ai conflitti coniugali, sottolinea il fatto 
che l’attribuzione della causa degli eventi a fattori interni a sé, stabili e du­
raturi, da parte del bambino, costituisce un effetto pernicioso in quanto 
l’esperienza ripetuta di impotenza riduce, fino ad annullare, le risorse e le 
capacità di coping, inducendo forti sentimenti di fallimento.
I bambini possono sviluppare comportamenti adultizzati d’accudimento 
verso uno o entrambi i genitori e fratelli, e diventare i protettori della vitti­
ma mettendo in atto a tal fine numerose strategie, come andare a controllare 
chi suona alla porta o rispondere al telefono per filtrare le telefonate del pa­
dre. Possono avere continui pensieri su come prevenire la violenza, e mette­
re in atto comportamenti volti a calmare il maltrattante. Possono così assu­
mere comportamenti compiacenti e dire bugie, ma anche imparare a dare 
ragione all’uno o all’altro genitore a seconda delle circostanze, o in base al 
fatto di stare in quel momento con l’uno piuttosto che con l’altro. I bambini 
in età scolare possono avere paura di uscire di casa perché la madre potreb­
be essere picchiata in loro assenza, e quindi possono emergere anche pro­
blemi legati a frequenti assenze scolastiche. Possono tentare di difendere la 
madre ed essere feriti accidentalmente. Anche i bambini molto piccoli 
esposti al maltrattamento domestico cronico soffrono perché sono incapaci 
190

---

di provare fiducia, dato che non possono contare sui loro genitori per la 
protezione e la cura. La loro relazione di attaccamento è danneggiata, l’ali­
mentazione e il ciclo sonno/veglia sono disturbati, persino le abilità lingui­
stiche vengono gravemente compromesse, come dimostra una ricerca svolta 
con bambini dai tre ai cinque anni. E stato inoltre dimostrato che bambini 
molto piccoli mostrano angoscia e preoccupazione se esposti a interazioni 
piene di rabbia (Black, 2005).
In adolescenza compaiono conseguenze diverse a seguito del mal- 
trattamento domestico cronico; questo ultimo è un produttore lento ma 
inesorabile di sintomi depressivi in adolescenza, che possono anche cul­
minare in comportamenti suicidari. I ragazzi che si identificano con il pa­
dre imparano a credere che la violenza contro le donne sia un modo di 
comportarsi virile e accettabile. Le piccole vittime di violenza assistita 
apprendono che l’uso della violenza è normale nelle relazioni affettive e 
che l’espressione di pensieri, sentimenti, emozioni, opinioni è pericolosa 
in quanto può scatenare violenza. A questo proposito è importante sapere 
che la ricerca di Baldry (2003) sul bullismo a scuola ha dimostrato che il 
61% dei bambini vittime di violenza assistita diventano bulli, e che il 
71% dei bambini che a scuola sono vittime di bullismo subiscono violen­
za assistita in famiglia.
1.1. La relazione con la madre: un legame a rischio
Alcuni studi più recenti, hanno dimostrato che anche quando la violen­
za del genitore aggressivo non si riversa in modo diretto sui suoi figli, ma 
resta confinata al rapporto con il proprio coniuge, i maltrattamenti perpe­
trati su una delle due figure genitoriali, attuati nello spazio visivo e/o per­
cettivo del bambino, vengono assorbiti per riflesso su di lui, e vissuti come 
se fossero stati rivolti a lui direttamente; in quanto tra il genitore maltrattato 
e il figlio che assiste alla violenza si instaura un rapporto simbiotico in cui, 
non solo il bambino assiste alla violenza, ma ne è vittima egli stesso.
In questo senso, la relazione tra madre e figlio, in contesti di violenza 
domestica, risente fortemente del tipo di relazione aggressiva e violenta che 
si instaura tra i coniugi, sia che questa resti confinata all’interno della loro 
relazione, sia che si riversi in modo diretto e concreto verso i figli.
L’entità del danno riportato dai bambini che hanno assistito a violenze 
fra i genitori è strettamente connesso alla paura di perdere le figure di at­
taccamento oppure all’impossibilità di costruire relazioni di attaccamento 
sicure con le figure genitoriali. È importante a questo proposito compren­
191

---

dere come mai non tutti i soggetti che hanno subito esperienze di mal- 
trattamento e abuso nell’infanzia riportino lo stesso tipo di conseguenze. 
A parità di esperienza traumatica, qualcuno riesce a reagire in modo “po­
sitivo”, altri invece soccombono sviluppando problemi e sintomatologie 
difficilmente curabili o superabili. Stiamo parlando di ciò che rende un 
bambino, e quindi un futuro adulto, “resiliente”, cioè capace di “resistere” 
passando relativamente indenne attraverso situazioni altamente proble­
matiche o traumatiche. La differente reazione allo stimolo è così la resi­
lienza, cioè la possibilità di reagire in modo positivo a eventi traumatici, 
dote che negli esseri umani costituisce la migliore assicurazione sulla vita 
(Malacrea, 2004).
È oggi provato che la resilienza ha la sua radice nel Modelli Operativi 
Interni che il bambino ha potuto costruire nei primi due o tre anni di vita, 
cioè rappresentazioni mentali in grado di raffigurare con sufficiente coe­
renza l’esperienza vissuta nelle relazioni interpersonali con le altre perso­
ne che si prendono cura di lui. Questo processo di sviluppo (risultato di 
un’interazione fra fattori psichici e reazioni chimiche all’interno del cer­
vello) è costantemente modificato dalle condizioni esterne che hanno un 
impatto sul processo stesso. Centrale è la relazione del bambino con le 
principali figure di accudimento. In base alla risposta alle sue richieste 
quando sente paura, dolore, fame, freddo ecc., il bambino costruisce mo­
delli di relazioni significative che lo accompagneranno per tutta la vita 
(Bowlby, 1982). Questo modello di reazione tende a permanere e a rinfor­
zarsi nel tempo e, se nulla interverrà di particolarmente grave a modifica­
re tale percorso avremo un bambino, e poi un adulto, resistente all’im­
patto turbative di eventi stressanti, e una maggior capacità di elaborare le 
esperienze negative e dolorose del passato. Ciò significa che se un indivi­
duo ha avuto la possibilità di strutturare una attaccamento sicuro, 
l’impatto immediato di un’esperienza negativa o traumatica sarà minore 
(Malacrea, 2004).
Queste premesse ci fanno capire con facilità quanto una situazione di 
violenza domestica influisca sul tipo di relazione che si instaura tra madre 
e figli, e quindi sul tipo di relazioni affettive che il bambino, diventato 
adulto sarà in grado di costruire.
In quest’ottica un qualunque intervento che abbia come obiettivo 
quello della promozione della resilienza e dell’empowerment nelle donne 
vittime di violenza e nei loro figli, non potrà non tenere in forte conside­
razione la relazione esistente tra i due, e intervenire sul piano della pro­
mozione del dialogo e dell’abbattimento delle false credenze (Marques 
Alberto, 2006).
192

---

2. L’associazione donne contro la violenza
L’AMCV (Associalo mulheres contra a violéncia) è un’associazione 
portoghese non governativa (ONG), indipendente e laica, il cui obiettivo 
attuale è combattere le credenze e gli stereotipi sociali e culturali che per­
petuano e legittimano la violenza contro le donne e i loro figli.
Nata nel 1992 con l’obiettivo di creare uno sportello di ascolto per le 
donne vittime di violenza, ha allargato la sua area di intervento alla vio­
lenza domestica e all’abuso sessuale contro i bambini proponendo pro­
getti di promozione dell'empowerment nelle donne vittime di violenza.
L’AMCV fornisce servizi di accoglienza, supporto legale e psicologi­
co alle donne vittime di violenza che risiedono in Portogallo. Le loro case 
di accoglienza sono in tutto il territorio, il che permette alle operatrici del 
centro di assegnare alle donne la residenza in modo da evitare possibili 
incontri, anche fortuiti con l’aggressore.
L’associazione mette a disposizione delle utenti una linea telefonica 
dedicata nella quale lavorano persone specializzate sia dal punto di vista 
legale che psicologico; chi risponde al telefono ha il compito di rendersi 
conto del grado di pericolosità del caso in questione e cercare di dare i 
consigli al solo fine di proteggere la persona che chiede aiuto.
Quando la persona aggredita chiama il centralino e chiede di essere 
assegnata a una casa di accoglienza, lo spostamento della donna viene or­
ganizzato nel più breve tempo possibile da proteggerla da eventuali ag­
gressioni e rischi. Nel caso in cui siano presenti anche dei minori, cosa 
che succede quasi nella totalità dei casi, lo stato di allerta è maggiore e si 
cerca di tutelare in particolar modo il bambino.
Quando le donne arrivano all’associazione vengono accolte da uno 
psicologo e un avvocato che hanno il compito di tutelare la donna sia da 
un punto di vista legale sia di fornire supporto psicologico in modo da ar­
ginare situazioni di spaesamento e timore. Ulteriore obiettivo dell’as­
sociazione è rendere le sue utenti autonome da un punto di vista lavorati­
vo ed economico, in modo da permettere loro un reinserimento graduale e 
non traumatico nella loro nuova vita.
Quotidianamente le operatrici dell’associazione si riuniscono per di­
scutere i casi, per chiarire eventuali dubbi, e per condividere novità, 
eventuali miglioramenti o rischi delle utenti del centro.
È in questo contesto che abbiamo organizzato un progetto di inter­
vento a breve termine di sostegno alle donne vittime di violenza che 
sono attualmente nelle case di accoglienza dell’associazione e i loro 
bambini.
193

---

3. A hora do conto
Il progetto formulato all’interno dell’associazione è stato chiamato A 
hora do conto (“Il momento del racconto”). A partire dai noti lavori di 
Bettelheim e Von Franz sulla favola, Verena Kast (2001) ci ricorda che “sul 
piano oggettivo la fiaba è una storia con diversi protagonisti, sia maschili 
che femminili, provenienti da una determinata epoca storica, che mette in 
luce una determinata struttura sociale. A livello soggettivo la fiaba corri­
sponde a un processo dinamico intrapsichico di un protagonista maschile o 
femminile”. L’autrice, fa in particolare ricorso alla favola di Barbablù per 
illustrare la possibilità di trovare una via d’uscita dalla dinamica distruttiva 
vittima-aggressore superando rabbia e acquiescenza.
Negli anni, numerose sono state le utilizzazioni cliniche delle anti­
che favole per bambini. Tra le tante citiamo le proposte di Santagostino 
(2004) e quella di Ferrari Bravo, Faccetti, Vitiello, e Morrone (2008) 
per l’uso della fiabazione in gruppi di genitori. Nel nostro caso si tratta 
di un gruppo di sostegno per le donne vittime di violenza che risiedono 
nelle case di accoglienza dell’associazione e per i loro figli che com­
prende un ciclo di quattro incontri, nell’arco di due settimane. L’orga­
nizzazione del progetto prevede che a ogni incontro, ciascun parteci­
pante può proporre di leggere un libro o ascoltare una canzone, così da 
poterne discutere insieme.
Gli obiettivi sono promuovere la relazione madre/figlio, spesso dan­
neggiata, così come la letteratura citata ha suggerito e favorire la resilien­
za e l’empowerment di ciascun partecipante al gruppo. Ciascun incontro è 
stato organizzato in modo da intraprendere un percorso a breve termine 
finalizzato ad attivare una comunicazione tra madre e figlio rispettosa 
delle diverse individualità.
Gli incontri sono stati organizzati come descritto a seguire.
• 
Il primo incontro ha previsto la lettura di brani de II piccolo principe di 
Antoine de Saint-Exupery (essendo il primo incontro siamo stati noi 
conduttori a portare il materiale) seguita da due diverse riflessioni; una 
con le madri e un’altra con i bambini ai quali abbiamo chiesto di rap­
presentare graficamente quello che per loro aveva rappresentato la parte 
più significativa di ciò che avevano ascoltato.
1
• 
Il secondo incontro è stato strutturato in modo differente: alla lettura 
del materiale proposto dai partecipanti ha fatto seguito un momento di 
1 Si ringrazia l’Associagào mulheres contra a violéncia per l’opportunità di collaborazione 
all’interno del progetto Erasmus mundus.
194

---

condivisione tra le madri e i propri figli, ai quali è stato chiesto di dise­
gnare insieme rappresentando graficamente la storia letta. Ha fatto se­
guito un momento dedicato al commento sui propri disegni.
• 
Il terzo incontro ha previsto invece, dopo la lettura del materiale, che le 
madri e i figli disegnassero ognuno il ritratto dell’altro, descrivendo, al 
termine l’immagine rappresentata.
• 
Il quarto incontro, l’ultimo del ciclo della hora do conto, in cui abbia­
mo previsto sia la lettura del materiale proposto dai partecipanti, se­
guito da una discussione, sia la lettura ancora di un brano del volume di 
Saint-Exupery scelto per poter congedare il gruppo in modo da ricapi­
tolare quelli che per noi erano stati i temi più importanti affrontati du­
rante i precedenti incontri.
3.1. Metodologia: i partecipanti e l’organizzazione degli incontri
Per l’organizzazione del progetto abbiamo coinvolto le donne e i figli 
residenti in due delle case di accoglienza dell’associazione di donne 
contro la violenza (AMCV)2. L’organizzazione del progetto A hora do 
conto, ha preso vita a partire da una richiesta partita dalla responsabile 
del centro AMCV che richiedeva di formulare un progetto che coinvol­
gesse madri e bambini residenti nelle case di accoglienza dell’associa­
zione, con l’obiettivo di promuovere e rinforzare il legame madre/figlio 
messo a dura prova dal vissuto violento che caratterizza le storie di tutti 
gli utenti del centro. Siamo dunque partiti a ritroso, per cercare di capire 
cosa ci fosse di danneggiato nella relazione tra una madre e un figlio in 
storie come quelle che l’associazione donne contro la violenza ci ha pre­
sentato; storie di violenza familiare, che generano sofferenza nel qui e 
ora del bambino o dell’adolescente e della madre, e che contribuiscono 
in modo decisivo a legami caratterizzati da bambini che assumono su di 
sé la responsabilità della violenza subita o alla quale hanno assistito, e 
che rischiano così di diventare, a loro volta, protagonisti diretti di altre 
storie di violenza, secondo quello che Freud (1914) ha definito coazione 
a ripetere. Come intervenire su tutto questo? Come impedire a un bam­
2 Di fatto hanno partecipato, in media, cinque donne con un’età compresa tra i 29 e i 45 an­
ni, e 6 bambini, tutti maschi (9-14 anni), e in più 4 neonati (9-18 mesi), che durante lo svol­
gimento degli incontri sono stati affidati alle operatrici del centro specializzate in educazio­
ne infantile. La partecipazione al gruppo è stata volontaria e non vincolante, ogni donna 
aveva, quindi, la possibilità di partecipare anche a uno solo degli incontri in calendario. Gli 
incontri hanno avuto una durata di 90 minuti.
195

---

bino il cui sviluppo emotivo e cognitivo è stato segnato da legami insicu­
ri e/o aggressivi, qual è il nodo? Se la relazione con le figure di accudi- 
mento stabilisce e definisce il tipo di legame che il bambino, divenuto 
adulto stabilirà con gli altri, è dunque su questa relazione che è necessa­
rio intervenire, stimolando una relazione nuova che si spogli delle cre­
denze che l’hanno caratterizzata nel clima di violenza conosciuto, ma so­
prattutto con l’obiettivo di stimolare nei bambini e nelle madri la capa­
cità di reagire alle difficoltà in modo positivo e resiliente e di riorganiz­
zare positivamente la loro vita di fronte agli eventi traumatici (Bowlby, 
1982). È dunque in quest’ottica che si inserisce l’azione di uno psicolo­
go, e di tre educatrici infantili, una impegnata durante gli incontri con i 
bambini in età tale da prendere parte al gruppo, e le altre due impegnate 
con i più piccoli per la durata degli incontri.
3.2. I resoconti degli incontri
Al primo incontro hanno partecipato 6 donne e 6 bambini; l’organiz­
zazione per questa prima giornata, aveva previsto una parte dedicata alla 
lettura del Capitolo XXI de II piccolo principe, in congiunto madri e figli 
nella stessa sala, seguita poi da un momento di discussione e confronto 
con le madri e, in separata sede, un momento di rappresentazione grafica 
della storia da parte dei bambini. Tale organizzazione dell’incontro inten­
deva stabilire un iniziale legame con le madri e raccogliere le loro im­
pressioni sui temi che a nostro parere avrebbero dovuto caratterizzare gli 
incontri seguenti. L’operatrice di madrelingua portoghese ha iniziato con 
il leggere tale capitolo in cui si narra rincontro tra il piccolo principe e la 
volpe. Il brano è stato scelto in quanto emblematico di ciò che concerne i 
legami affettivi e la responsabilità che da questi deriva, ritenendolo uno 
stimolo adeguato per far esprimere, in modo non invasivo, le idee che le 
donne dell’associazione avevano al riguardo. Nonostante durante la lettu­
ra l’attenzione dei partecipanti, soprattutto dei bambini ci è sembrata es­
sere molto bassa (i più piccoli erano facilmente distraibili e anche nelle 
madri abbiamo notato una certa difficoltà a tenerli seduti per tutta la du­
rata del racconto) il dialogo tra le donne è stato molto vivace: sono appar­
se interessate a esprimere le proprie idee, e sono apparse abituate a in­
contri di gruppi in cui a ciascuno viene lasciato il proprio spazio per dire 
la sua senza essere interrotto. Per iniziare è stato chiesto alle partecipanti 
cosa pensassero della storia appena letta e se qualcuna di loro la cono­
scesse già; la prima a “rompere il ghiaccio” è stata la più giovane del 
196

---

gruppo che era rimasta particolarmente colpita dal tema della responsabi­
lità citata più volte nel brano e da lei ritenuto un elemento fondamentale 
all’interno dei rapporti affettivi. Abbiamo dunque chiesto a tutte le pre­
senti di spiegare cosa fosse per loro la “responsabilità”, ed è sempre la ra­
gazza giovane a rispondere per prima, iniziando a spiegare che secondo 
lei responsabilità significa essere d’aiuto per un’altra persona.
Dopo di lei interviene una ragazza di 30 anni sottolineando il forte le­
game che secondo lei esiste tra il concetto di responsabilità e quello di aiu­
to: “responsabilità è poter contare su qualcun altro, esserci per la tua fami­
glia” (R., 29 anni, 3 figli).
Anche una donna che era rimasta fuori all’inizio del gruppo, comincia a 
intervenire, esprimendo un senso di sfiducia: “certo la responsabilità è im­
portante, ma è difficile che qualcuno si interessi agli altri senza ricevere 
nulla in cambio” (P., 43 anni, 2 figli). Questo atteggiamento negativo sem­
bra coinvolgere tutte le partecipanti al gruppo. Carla esplicita un atteggia­
mento di sfiducia verso le persone: “la gente si fa sempre i fatti suoi, se ne 
frega se c’è qualcuno che soffre, tutti si interessano solo alle proprie cose” 
(C., 38 anni, 2 figli).
Nulla cambia quando parlando arriviamo al concetto di rispetto, anche 
qui sembrano tutte d’accordo su come “sarebbe bello se fosse così, ma pur­
troppo la realtà è diversa”. Sembra quasi che le esperienze di queste donne 
le abbiano segnate in modo simile colpendo a fondo la fiducia verso gli altri 
sviluppando invece, un senso di sfiducia circa la propria capacità di reazio­
ne alla sofferenza e al disinteresse altrui.
Il secondo incontro è avvenuto nella stessa settimana del primo, è 
sembrato quasi che faticasse a iniziare, le donne erano tutte in ritardo e 
con le operatrici siamo andate avanti per qualche minuto a organizzare le 
postazioni dalla sala in base alle persone che, ci veniva comunicato con­
tinuamente, sarebbero venute o meno. Per questo secondo incontro ab­
biamo previsto che alla lettura del materiale proposto dalle partecipanti, 
avrebbe fatto seguito un momento di lavoro fatto con madri e figli insie­
me ai quali sarebbe stato chiesto di rappresentare graficamente la storia. 
Sono venute puntuali in tre, con i figli al seguito, ma per iniziare, abbia­
mo aspettato di sapere se un’altra donna ci avrebbe raggiunto. Altre sedie 
da togliere.
Con un po’ di ritardo finalmente abbiamo potuto iniziare: sono venute 
in tre con i rispettivi figli, in totale siamo nove.
Questa volta è stata una madre a portare una storia: “La piccola 
fiammiferaia”, la scelta è motivata da una grande passione dei suoi figli 
per questo libro. Il figlio grande non sembra contento di lasciarle legge­
197

---

re la storia e insiste perché la madre legga un altro libro che hanno por­
tato, ma lei insiste dicendo che quello sarà per la prossima settimana. 
Alla fine lui cede e lei fa come per iniziare a leggere, ma un altro bam­
bino interviene dicendo che conosce molto bene la storia, che gli piace e 
che avrebbe piacere a leggerla.
Così è lui a leggere la storia del giorno, il bambino sembra molto con­
tento di leggere, è molto preciso e, durante la lettura anche se di appena 8 
anni appare molto più grande rispetto alla sua effettiva età.
Portata a termine la lettura iniziamo a discutere tutti insieme del rac­
conto. Questa volta non si tratta di persone, ma dell’intera società; Una 
bimba sintetizza per tutti: “Nessuno presta attenzione agli altri, alla soffe­
renza altrui, al dolore e alla povertà che non ci riguardano direttamente”.
Un argomento ricorrente è Vindifferenza delle persone o in generale 
della società. Inizia poi, una serie di racconti portati a testimonianza della 
sfiducia verso la carità della gente:
Proprio l'altro giorno in metro una signora aveva evidenti problemi a camminare, 
ma nessuno tranne me si è preoccupato di aiutarla (C., 38 anni, 2 figli).
Anche quando sembra che si preoccupino per te, in realtà stanno facendo solo 
finta, non appena si ha la possibilità ognuno torna alle proprie faccende (A., 33 
anni, 2 figli).
Alla discussione segue il momento dell’esecuzione del disegno, un la­
voro che avrebbe richiesto la collaborazione delle madri con i figli.
Durante i trenta minuti dedicati al disegno, abbiamo avuto modo di 
notare le dinamiche che si instauravano tra le madri e i bambini. Carolina e 
Ornar ci hanno colpito per la loro capacità di isolarsi dal resto del mondo e 
di chiudersi “come in una bolla” all’interno della quale era il figlio ad as­
sumere le decisioni e a guidare il lavoro. All’osservazione i disegni della 
madre e del figlio sono estremamente simili, quasi sovrapponibili, il che 
data la differenza d’età - 38 e 8 - ci fa interrogare sull’intensità del legame 
che li unisce (cfr. fig. 1).
In altri casi, invece, abbiamo notato una incapacità comunicativa che si 
è espressa nel disegnare in modo disgiunto producendo disegni separati, 
totalmente diversi, prodotti in solitudine senza nessun tipo di scambio o 
contatto, come nel caso di Ana, che, nonostante l’esplicita richiesta degli 
operatori di disegnare il ritratto del figlio osservandolo da una posizione 
frontale, ha preferito rimanere seduta al suo posto e disegnare senza volgere 
mai lo sguardo verso il bambino (cfr. fig. 2a). Fernando, il figlio ha dise­
gnato da solo una stella senza particolari commenti (2b).
198

---

Figura 1 - Omar (8 anni) ritratto della madre; Carolina (38 anni) ritratto del figlio
Figura 2 - a) Disegno di Atta (33 anni): Amor di madre in cui una madre dice: io sono e il 
figlio scrive: "noi figli amiamo la verità": b) Disegno di Fernando (7anni)
199

---

Entrambi i disegni sono stati eseguiti individualmente, nonostante fosse 
stato loro richiesto di eseguire un unico disegno per rappresentare la storia 
letta durante rincontro.
Queste dinamiche si sono ripetute anche nel terzo incontro, durante il 
quale è stata proposta dal gruppo la lettura di una storia chiamata 
“Homero”: è il racconto di un uomo descritto come un vecchio vagabondo 
che viaggia in solitudine, e che vive in pieno contatto con la natura che lo 
circonda, e che viene descritta nei minimi dettagli.
Questa storia sembra colpire molto tutte le donne presenti in sala, molte 
di loro citano più volte il termine libertà nei loro commenti, anche se fuga­
ci: “A volte non avere niente da perdere aiuta a sentirsi più liberi dal peso 
delle responsabilità” (A., 33 anni, 2 figli)
La libertà diventa così l’argomento del giorno, ognuno ha modo di de­
finirla come più preferisce, le definizione sono quasi tutte focalizzate sulla 
possibilità di scelta, di cambiamento; solo alcuni dei commenti sembrano 
apparentemente uscire fuori binario: “lo credo che la libertà sia quella di 
essere ancora viva... nonostante tutto” (B., 56 anni, senza figli).
In questo terzo incontro, abbiamo proposto ai partecipanti di fare un ri­
tratto, i figli il ritratto della madre, e le madri dei propri figli.
Quest’attività ci è sembrata, a uno sguardo attento, l’elemento che ci ha 
permesso di osservare da vicino alcune dinamiche interessanti; in particola­
re, Nuno, 14 anni, piuttosto che disegnare il ritratto della madre, così come 
era stato esplicitamente chiesto, ha disegnato un percorso temporale, da lui 
descritto come origine dell'uomo, con, in più, il disegno della madre e del 
fratello (caratterizzato da tratti molto infantili) con accanto una sagoma de­
finita solo dai contorni che contiene una scritta che ben esprimeva la sua 
incapacità a rappresentarsi (cfr. fig. 3).
All’ultimo incontro previsto per il gruppo, abbiamo scelto di leggere al 
gruppo il penultimo capitolo del libro II piccolo principe di Antoine de 
Saint-Exupery. La scelta era dovuta sia al significato che questa parte del 
libro racchiude (il momento dei saluti tra il protagonista del libro e l’au­
tore), sia per chiudere il gruppo così come lo avevamo iniziato.
In particolare c’è una frase pronunciata dal piccolo principe che ci è 
sembrata particolarmente adatta a questo tipo di esperienza “Sembrerà un 
po’ come se io morissi, ma non è così”.
Finito di leggere questa frase viene ripetuta al gruppo, con l’augurio 
di superare i momenti brutti senza arrendersi, la sensazione di essere 
sconfitti è comune nei momenti dolorosi e difficili, ma esiste la possibilità 
di scelta e di cambiamento, possibilità che tutti noi abbiamo e che non 
dobbiamo mai dimenticare.
200

---

Figura 3 - Disegna eseguito da Nano (anni 14) alla richiesta di disegnare il ritratto della 
madre e di se stesso. L’ultima figura a destra, con la cintile il ragazzo rappresenta se stesso, 
contiene la scritta "unknown man ”
4. Considerazioni conclusive
Il tipo di lavoro condotto, ci ha dato la possibilità di misurare sul cam­
po un progetto d'intervento che persegue l’obiettivo di far esprimere ed 
elaborare conflittualità latenti che caratterizzano i bambini vittime di quella 
che in letteratura viene definita “violenza assistita” (Cismai, 2003) sia a li­
vello relazionale-affettivo che individuale.
A conclusione del lavoro proposto è stato valutato tramite un questiona­
rio individuale per le madri, e collettivo per i bambini, il grado di soddisfa­
zione relativo alle aspettative che i partecipanti avevano avuto rispetto al 
lavoro condotto insieme; ci è sembrato, nel complesso, così come confer­
mato dai diretti interessati, che il lavoro sia riuscito a ricreare al suo inter­
no, uno spazio di comunicazione autentica in grado di intervenire all’inter­
no di una situazione che si caratterizza per la sua incapacità comunicativa 
tra le madri e i loro figli.
L’attuazione del progetto così come ideato all’inizio, ci ha permesso 
inoltre di cogliere eventuali limiti da correggere e modificare. Sicura­
mente uno degli aspetti che ci è sembrato limitante per l’intervento è stata 
la durata; il numero degli incontri ci è sembrato poco adeguato alla co­
struzione di un setting all’interno del quale intervenire in profondità per 
elaborare insieme in modo efficace eventuali problematiche. Dato il con­
testo in cui il progetto si è andato a inserire, abbiamo deciso di accogliere 
201

---

tutte le utenti del centro residenti nelle case di accoglienza, senza discri­
minazioni di età dei bambini; non è, inoltre, stato chiesto di garantire la 
presenza a tutti gli incontri previsti. Per concludere abbiamo riflettuto 
sulla costanza delle presenze all’interno del gruppo; il basso livello della 
soglia di accoglienza, se da un lato ci ha permesso di proporre, anche se 
solo per un incontro il nostro spazio al più alto numero di madri interes­
sate, dall’altro ha penalizzato l’intervento per quanto riguarda la possibi­
lità di costruzione di un gruppo, in grado di sostenere ed elaborare le pro­
blematiche proposte da ciascun membro.
La proposta sembra così caratterizzarsi come intervento breve con fi­
nalità di accoglienza e messa in comune dei vissuti che in un contesto di 
violenza come quello presentato creano sofferenza e senso di delusione 
nelle vittime.
Rispetto alle conseguenze che la violenza domestica ha sui bambini, 
esistono alcuni aspetti che influenzano fortemente l’accaduto. Quando le 
violenze si cronicizzano diventando una quotidianità nella vita dei bambini 
vengono espresse con forte escalation dell’intensità arrivando a coinvolgere 
anche aspetti legati all’educazione e influenzandone lo sviluppo. Ma anche 
senza specifiche aggravanti, sappiamo che assistere alla violenza in fami­
glia è un’evenienza distruttiva. Infatti, l’azione violenta verso le figure di 
attaccamento del bambino (in primis la madre) priva lui stesso della neces­
saria base di riferimento per il proprio conforto e della sicura prevedibilità 
dell’esistenza, fattori chiave per l’equilibrio (Malacrea, 2004).
Cosi come la letteratura presa in esame suggerisce, la violenza familia­
re, provoca nella vittima una condizione di impotenza che influenza in 
modo significativo la relazione con i figli e la capacità di accudimento e di 
attenzione verso i loro bisogni (CISMAI, requisiti minimi dei servizi che si 
occupano di maltrattamento e abuso, approvazione unanime dell’Assem­
blea dei soci, 15 ottobre 2005).
Allo stesso tempo i bambini che vivono in famiglie caratterizzate da 
rapporti di violenza di un genitore nei confronti dell’altro, si trovano ad as­
sistere, in modo anche solo indiretto, a violenze psicologiche, fisiche ed 
emotive. L’essere esposti ripetutamente o quotidianamente a scene ed epi­
sodi di violenza, può produrre effetti deleteri a breve o lungo termine su più 
livelli, in questo caso, emotivo, cognitivo, fisico e relazionale. Le conse­
guenze della violenza assistita si manifestano soprattutto a livello di legame 
di attaccamento, attraverso problemi comportamentali, di adattamento e 
sviluppo delle competenze sociali, delle abilità cognitive, problem solving e 
apprendimento scolastico.
Gli adattamenti messi in atto dalle vittime interferiranno con lo svi­
202

---

luppo e il mantenimento nel tempo delle loro potenziali capacità umane 
(Horney, 1950) con conseguenze spesso profonde e durature, in quanto, Io 
sviluppo e la regolazione delle funzioni psicobiologiche sono strettamente 
connessi ai rapporti con le figure di attaccamento (Van der Kolk, 1996; 
Fonagy, 2005; Schore, 2003). La violenza domestica, ha dunque, esiti ne­
gativi sulle funzioni genitoriali delle madri vittime e sulla relazione ma- 
dre/bambino.
E sembrato quindi importante proporre e attuare, così come il Centro 
Italiano dei Servizi contro il Maltrattamento e l’abuso all’infanzia (CI- 
SMAI) auspica, un intervento finalizzato all’espressione delle emozioni e 
alla cura dei legami relazionali. È in quest’ottica che l’intervento de A hora 
do conto ha voluto porsi come agile strumento narrativo, né invasivo né 
psicoterapeutico, volto alla promozione della comunicazione verbale ed 
emozionale tra madre e figlio. In tal modo si è costituito quale luogo di 
contenimento e accoglienza delle dimensioni emotive e relazionali caratte­
rizzanti lo specifico momento di vita.
Sulla base delle evidenze riportate da numerose ricerche e dalla lette­
ratura presa in esame, e sulla base deH’ormai riconosciuta necessità d’in­
terventi specifici sul tema, che possano sortire sia effetti riabilitativi, sia ef­
fetti preventivi a lungo termine, abbiamo proposto questo spazio di elabo­
razione rivolto alle diadi madri vittime di violenza domestica e minori.
La hora de conto per il carattere non invasivo, ma allo stesso tempo 
strutturato e strutturante della proposta, ci sembra un’adeguata misura di 
accompagnamento alla presenza di donne e bambini in una casa d’acco­
glienza. La sua modulazione in termini di durata, composizione, e soglia 
di accesso, così come la discussione ha evidenziato, consente che esso sia 
uno strumento di supporto, prima occasione di apertura e condivisione tra 
individui, madri e figli, provati dalle vicende subite. Allo stesso tempo ha 
in sé le potenzialità per un uso continuativo: inserito stabilmente nel pro­
gramma d’intervento delle residenze protette, con la presenza di uno psi­
cologo che garantisce la definizione del setting d’intervento, può essere 
uno strumento di gruppo con la funzione di accoglienza del silenzio e 
della parola dei partecipanti.
203

---

---

Bibliografia
Aa. Vv. (1992 [1989[), Amorosi assassini. Storie di violenze sulle donne, Roma- 
Bari, Laterza.
Adami C., Basagli A., Bimbi F., Tola V. (2000), Libertà femminile e violenza sulle 
donne. Strumenti di lavoro per interventi con orientamenti di genere, Milano, 
FrancoAngeli.
AIRS, Associazione Italiana per la Ricerca in Sessuologia (2009), Violenza. Inda­
gine AIRS. A volte le donne l'attirano, VII, 111, disponibile su www.deltane
ws.net/violenza-indagine-aires-a-volte-le-donne-l%E2%80%99attirano%E2% 
80% A6-471120.html.
Amann Gainotti M., Pallini S. (a cura di) (2008), La violenza domestica, Roma, 
MaGi.
Amodeo A. L., Vitelli R„ Scandurra C., Picariello S., Garzillo F., Valerio P. (sub­
mitted), “Internalized transphobia and adult attachment relationships: Some 
preliminary results from an empirical research”, Archives of Sexual Behavior.
Anderson K. L., Umberson D. (2001), “The batterer’s view of the self and others in 
domestic violence”, Sociological Inquiry, 71, 221-240.
Angeli F., Radice E. (2009), Rose al veleno, stalking, Milano, Bompiani.
Arcidiacono C. (2012), “L’intervista focalizzata come strumento per superare chiu­
sure e fraintendimenti nelle dinamiche interculturali”, in D. Giovannini, L. 
Vezzali (a cura di), Immigrazione, processi interculturali e cittadinanza attiva, 
Caserta, La Melagrana.
Arcidiacono C., Di Napoli I., Tuccillo F., Coronella F. (2012), “Women and dome­
stic violence in the professional experience of Italian General Practitioners 
(IGP)”, Journal of Family Studies.
Arcidiacono C., Ferrari Bravo G. (2009), Legami resistenti. La clinica familiare nel 
contesto istituzionale, Milano, FrancoAngeli.
Arcidiacono C., Palomba P. (2000), “Abuso e maltrattamento: Il paradigma ecolo­
gico di Bronfenbrenner”, Maltrattamento e abuso all’infanzia, 2(2), 63-77.
Arlacchi P. (2009), L’inganno e la paura. Il mito del caos globale, Milano, Il Sag­
giatore.
205

---

Baldry A. C. (2003a), “Bullying in schools and exposure to domestic violence”, 
Child Abuse & Neglect, 27(7), 713-732.
Baldry A. C. (2003b), “La violenza domestica: Il lato oscuro della famiglia”, in M. 
Barbagli (a cura di), La criminalità in Italia, Bologna, il Mulino.
Baldry A. C. (2006), Dal maltrattamento all’omicidio, Milano, FrancoAngeli.
Bartholomew K., Horowitz L. M. (1991), “Stili di attaccamento tra giovani adulti: 
Analisi di un modello a quattro categorie”, in Attaccamento e rapporto di cop­
pia, trad. it. a cura di L. Carli, Milano, Cortina, 1995.
Bastianoni P., Fruggeri L. (2005), Processi di sviluppo e relazioni familiari, Mila­
no, Unicopli.
Baudier M. (1997), “De l’amour à l’enfer domestique”, Special Issue, Le nouveau 
mascaret, 47(6).
Bazeley P. (2007), Qualitative data analysis with N-Vivo, London, Sage.
Bick E. (1968), “The experience of the skin in early object-relations”, International 
Journal of Psycho-Analysis, 49, 484-486.
Bion W. (1970), Attenzione e interpretazione, Roma, Armando.
Black D. (2005), “Bambini e violenza domestica: Come possiamo aiutarli?”, in R. 
Luberti, M. T. Pedrocco Biancardi (a cura di), La violenza intra]amigliare as­
sistita, Milano, FrancoAngeli.
Blumer H. (1969), Symbolic interactionism: Perspective and method, Englewood 
Cliffs, Prentice-Hall.
Bowen G. (1995), Violence and health poll, available from The American Boyz PO 
Box 1118, Elkton, MD, 21922-1118.
Bowlby J. (1982), Costruzione e rottura dei legami affettivi, Milano, Cortina.
Bronfenbrenner U. (1979), The ecology of human development: Experiments by 
nature and design, Cambridge, Harvard University Press.
Brown N. R. (2009), “The sexual relationship of sexual-minority women partne­
red with trans men: A qualitative study”, Archives of Sexual Behavior, 39(2), 
561-572.
Bruno T. (1998), “Violenza intrafamiliare e maltrattamento sulla donna”, Il seme e 
L’albero, anno VI, 2-3.
Butler J. (1990), Gender trouble: Feminism and the subversion of identity, New 
York, Routledge; trad. it. a cura di G. Giorello, Scambi di genere, Milano, San­
soni, 2004.
Campbell D. T. (1964), “Distinguishing differences of perception from failures of 
communication in cross-cultural studies”, in F. S. C. Northrop, H. H. Living­
ston (eds.), Cross-cultural understanding: Epistemology in anthropology, New 
York, Harper & Row.
Carli L., Cavanna D., Zavattini G. C. (a cura di) (2009), Psicologia delle relazioni 
di coppia, Bologna, il Mulino.
Cavina M. (2010), “Per una storia della ‘cultura della violenza coniugale’”, Gene­
sis, IX, n. 2, 19-37.
Cavina M. (2011), Nozze di sangue. Storia della violenza coniugale, Roma-Bari, 
Laterza
206

---

Chang J. C., Cluss P. A., Ranieri L. A., Hawker L., Buranosky R., Dado D., 
McNeil M., Scholle S. H. (2004), “Health care interventions for intimate part­
ner violence: What women want”, Women’s Health, 15, 21-30.
Chapaux-Morelli P., Couderc P. (2011), La manipolazione affettiva nella coppia. 
Riconoscere e affrontare il cattivo partner, Chieti, Psiconline.
Charmaz K. (2006), Constructing grounded theory: A praticai guide through qua­
litative analysis, London, Sage.
Cicognani E. (2002), Psicologia sociale e ricerca qualitativa, Roma, Carocci.
Cigoli V. (1992), Il corpo familiare, Milano, FrancoAngeli.
Cigoli V., Andolfi M. (2003), La famiglia d’origine, Milano, FrancoAngeli.
Cigoli V., Scabini E. (2006), Family identity. Ties, symbols and transitions, Mah- 
wah, Erlbaum.
Coates S., Cook C. (2001), “Disturbi dell’identità di genere” (“Gender identity di­
sorders”), in M. Ammaniti (a cura di), Manuale di psicopatologia dell'infan­
zia, Milano, Cortina.
Cohen S. J. (1992), The misuse of persons. Analyzing pathological dependency, 
Hillsdale, London, Analytic Press.
Coordinamento Italiano dei Servizi contro il Maltrattamento e l’Abuso dell’in­
fanzia (2003), Semeiotica medica dell’abuso sessuale nei bambini prepuberi. 
Requisiti e raccomandazioni, testo disponibile al sito www.cismai.org, 25 
maggio 2012.
Corbetta P. (2003), La ricerca sociale. Metodologia e tecniche, Bologna, il Mulino.
Corbin A. (1989), La violenza sessuale nella storia, Roma-Bari, Laterza.
Corbin J. M., Strauss A. L. (1990), “Grounded theory method: Procedures, canons, 
and evaluative procedures”, Qualitative Sociology, 13(1), 3-21.
Corbin J. M., Strauss A. L. (2008), Basic of qualitative research, London, Sage.
Cosenza G. (2008), Semiotica dei nuovi media, Roma-Bari, Laterza.
Crenshaw K. (1993), “Demarginalizing the intersection of race and sex: A black 
feminist critique of antidiscrimination doctrine, feminist theory and antiracist 
politics”, in D. K. Weisbert (ed.), Feminist legal theory:: Foundations, Phila­
delphia, Temple University Press.
Dallaire Y. (2002), La violence faite aux homines. Une réalité taboue et complexe, 
Quebec, Les éditions option santé.
Danna D. (2007), Ginocidio. La violenza contro le donne nell’era globale, Milano, 
Eleuthera.
De Cuypere G, T’Sjoen G, Beerten R., Selvaggi G, Sutter P. De, Hoebeke P, 
Monstry S., Vansteenwcgen A., Rubens R. (2005), “Sexual and physical health 
after sex reassignment surgery”, Archives of Sexual Behavior, 34(6), 679-690.
De Gregorio E., Lattanzi P. F. (2011), Programmi per la ricerca qualitativa, Mila­
no, FrancoAngeli.
De Lauretis T. (1994), The practice of love: Lesbian sexuality: and perverse desire, 
Bloomington, Indiana University Press; trad. it. a cura di S. Capelli, Pratica 
d'amore. Percorsi del desiderio perverso, Milano, La Tartaruga, 1997.
207

---

De Piccoli N. (1997), Aggressività e violenza nella società contemporanea”, in N. 
De Piccoli, M. Brisone, L. Graziano, D. Crovella (a cura di), Ate, Afrodite e le 
Altre, Identità di genere e violenza, Torino, Tirrenia.
De Zulueta F. (1993), From pain to violence, London, Whurr; trad. it. Dal dolore 
alla violenza, Milano, Cortina, 2003.
Denzin N. K. (1970), “Symbolic interactionism and ethnomethodology”, in J. D. 
Douglas (ed.), Understanding everyday life: Toward the reconstruction of so­
ciological knowledge, Chicago, Aldine.
Di Blasio P. (1995), Contesti relazionali e processi di sviluppo, Milano, Cortina.
Di Blasio P. (2005), Tra rischio e protezione. La valutazione delle competenze pa­
rentali, Milano, Unicopli.
Di Napoli I., Arcidiacono C. (2012), “The use of self-anchoring scales in social re­
search: The Cantril scale for the evaluation of community action orientation”, 
in C. Davino L. Fabbris (eds.), Survey data collection and integration, Milano, 
Springer.
Dobash R. E., Dobash R. P. (1998), “Violent men in violent contexts”, in R. E. Do­
bash, R. P. Dobash (eds.). Rethinking violence against women, Thousand 
Oaks, Sage.
Donaghue N., Fallon B. J. (2003), “Gender-role self-stereotyping and the relation­
ship between equity and satisfaction in close relationships”, Sex Roles, 48, 
217-230.
Drescher J. (1996), “Psychoanalytic subjectivity and male homosexuality”, in R. P. 
Cabaj, T. S. Stein (eds.), Textbook of homosexuality and mental health, Was­
hington, American Psychiatric Press.
Dutton D. G., Nicholls T. L. (2005), “The gender paradigm in domestic violence 
research and theory, Part 1, The conflict of theory and data”, Aggression and 
Violent Behavior, 10, 680-714.
Edleson J., Williams O. J. (2007), Parenting by men who battered women: New di­
rections in assessment and intervention, London, Oxford University Press.
Eiguer A. (1999), “Cynicism: Its function in the perversions”, International Jour­
nal of Psychoanalysis, 80, 671-684.
Eisler R. M. (1995), “The relationship between masculine gender role stress and 
men’s health risk: The validation of a construct”, in R. F. Levant, W. S. Pollack 
(eds.), A new psychology of men, New York, Basic Books.
Etchegoyen H. (1986), I fondamenti della tecnica psicoanalitica, Roma, Astrola­
bio, 1990.
Eures, Ricerche Economiche e Sociali. (2009), L'omicidio volontario in Italia. 
Rapporto EURES-ANSA 2009, disponibile il 25 maggio 2012 su http://eures.it/ 
dettaglio_ricerca.php?id=7.
Factor R. J„ Rothblum E. D. (2007), “A study of transgender adults and their non­
transgender siblings on demographic characteristics, social support, and expe­
riences of violence”, Journal of LGBT Health Research, 3(3), 11-30.
Fedeli D. (2007), Bullismo oltre, Ancona, Vannini.
208

---

Feeney J. A., Noller R, Hanrahan M. (1994), "Assessing adult attachment. Deve­
lopments in the conceptualization of security and insecurity”, in M. B. Sper­
ling, W. H. Berman (eds.), Attachment in adults: Theory, assessment and 
treatment, New York, Guilford.
Ferrari Bravo G., Laccetti F., Vitiello A., Mortone G. (2008), “Programma ‘Matrio­
ska’”, Babele, XI, 39, 63-66.
Filippini S. (2005), Relazioni perverse. La violenza psicologica nella coppia, Mi­
lano, FrancoAngeli.
Flick U. (1998), An introduction to qualitative research, London, Sage.
Fonagy P. (2001), Attaccamento e funzione riflessiva, Milano, Cortina.
Fondo delle Nazioni Unite per l’infanzia. (2000), "La violenza domestica contro le 
donne e le bambine”, Innocenti Digest, 6.
Foucault M. (1970-1984), Discipline, poteri, verità. Detti e scritti 1970-1984, a cu­
ra di M. Bertani e V. Zini, Milano, Marietti, 2008.
Foucault M. (1984), “Che cos’è I’llluminismo”, in Antologia. L’impazienza della 
libertà, trad. it. a cura di V. Sorrentino, Milano, Feltrinelli, 2005.
Freda M. F. (2008a), Narrazione e intervento in psicologia clinica, Napoli, Liguori.
Freda M. F. (2008b), “Understanding the role of narrative in depicting meaning and 
in intervention”, in J. Valsiner, S. Salvatore, S. Strout, J. Clegg (eds.), Year­
book of idiographic science, Roma, Carlo Amore.
Freud S. (1909), Cinque conferenze sulla psicoanalisi, Torino, Bollati Boringhieri, 
1974.
Freud S. (1912), Modi tipici di ammalarsi nervosamente, Torino, Bollati Borin­
ghieri, 2003.
Freud S. (1914), Psychopathology of everyday life, New York, Macmillan.
Freud S. (1919), Il perturbante, Torino, Bollati Boringhieri, 1977.
Gagne P., Tewksbury R. (1998), “Conformity pressures and gender resistance 
among transgender individuals”, Social Problems, 45(1), 81-101.
Garcia-Moreno C. (2002), “Dilemmas and opportunities for an appropriate health­
service response to violence against women”, Lancet, 359(9316), 1509-1514.
Gardner M. (1975), “Sui paradossi creati dalle relazioni non transitive”, Le Scien­
ze, n. 82, giugno.
Gelles R. J., Strauss M. A. (1988), Intimate violence: The causes and consequences 
of abuse in the American family, New York, Simon & Schuster.
Cerini G., Giaretton E, Trombetta C., Romito P. (2009), "Violenza, discriminazione 
e salute mentale in un campione di pazienti transessuali”, Rivista di Sessuolo­
gia, 33(4), 236-245.
Gherghi M. (1999), Appunti di analisi dei dati multidimensionali, Napoli, Edisu.
Glaser B., Strauss A. (1967), The discovery of grounded theory, Chicago, Aldine.
Glesne C. (2011), Becoming qualitative researchers, IV ed., Boston, Pearson.
Gracia E. (2004), “Unreported cases of domestic violence against women: Towards 
an epidemiology of social silence, tolerance, and inhibition”, Journal of Epi­
demiologic Community Health, 58, 236-237.
209

---

Grasso M., Cordella B., Pennella A. R. (2004), Metodologia dell’intervento in psi­
cologia clinica, Roma, Carocci.
Hazan C., Shaver P. R. (1987), “L’amore di coppia inteso come processo di attac­
camento”, in L. Carli (a cura di), Attaccamento e rapporto di coppia, Milano, 
Cortina, 1995.
Hazan, C, Zeifmann D. (1999), “I legami di coppia come attaccamenti”, in Aa. Vv., 
Manuale dell'attaccamento. Teoria, ricerca e applicazioni cliniche, Roma, 
Fioriti, 2002.
Hearn J. (1998), The violences of men: How men talk about and how agencies re­
spond to men's violences to women. Thousand Oaks, Sage.
Hearn J. (2007), “Theorizing men’s violences against known women: Or what so­
ciological theory might learn from men’s violences to known women”, Re­
search and Development on Social Policies, 2, 21-38.
Heckert D. A., Gondolf E. W. (2000), “Assessing assault self-reports by batterer pro­
gram participants and their partners”, Journal of Family Violence, 15, 181-197.
Herek G. M. (1996), “Heterosexism and homophobia”, in R. Cabaj, T. Stein (eds.), 
Textbook of homosexuality’ and mental health, Washington, American Psy­
chiatric Press.
Hill D. B., Willoughby B. L. B. (2005), “The development and validation of the 
genderism and transphobia scale”, Sex Roles, 53(7-8), 531-544.
Hirigoyen M. F. (2000), Molestie morali: La violenza perversa nella famiglia e nel 
lavoro, Torino, Einaudi.
Hirigoyen M. F. (2006), Sottomesse: La violenza sulle donne nella coppia, Torino, 
Einaudi.
Howard D. E., Wang M. Q. (2003), “Risk profiles of adolescent girls who were 
victims of dating violence”, Adolescence, 38, 1-14.
Howitt D. (2010), Introduction to qualitative methods in psychology, Edinburgh, 
Pearson Education.
lantaffi A., Bockting W. O. (2011), “Views from both sides of the bridge? Gender, 
sexual legitimacy and transgender people’s experiences of relationships”, 
Culture, Health, & Sexuality’, 13(3), 355-370.
International Lesbian Gay Bisexual Transgender and Queer Youth and Student Or­
ganisation & Equality for Lesbian Gay Bisexual Trans and Intersex People in 
Europe (2006), Report on Social Exclusion, disponibile il 25 maggio 2012 al 
sito www.iglyo.com/content/files/2006-Report-SocialExclusion.pdf.
Irigaray L. (1997), Tra Oriente e Occidente. Dalla singolarità alla comunità, Ro­
ma, Manifestolibri.
Isay R. A. (1996), Being homosexual: Gay men and their development, New York, 
Pantheon; trad. it. Essere omosessuali. Omosessualità maschile e sviluppo psi­
chico, Milano, Cortina.
Island D., Letellier P. (1991a), Men who beat the men who love them: Battered gay 
men and domestic violence, New York, Harrington Park Press.
Island D., Letellier P. (1991b), “The scourge of domestic violence”, Gaybook, 11.
210

---

Istituto Nazionale di Statistica (2007), La violenza e i maltrattamenti contro le 
donne dentro e fuori la famiglia, disponibile su www.istat.it/salastampa/comu 
nicati/non_calendario/20070221_00/testointegrale.pdf.
Izzo M. (2005), Omofobia e transfobia. Due parole diverse per due significati di­
versi perdue origini diverse ma con un unico risultato: L’odio e il pregiudizio, 
www.crisalide-azionetrans.it/trans_omofobia.html.
Jost J. T., Kay A. C. (2005), “Exposure to benevolent sexism and complementary 
gender stereotypes: Consequences for specific and diffuse forms of system ju­
stification”, Journal of Personality and Social Psychology, 88(3), 498-509.
Kast V. (2001). Abbandonare il ruolo di vittima. Roma, Koiné.
Kaufman M. (1994). “Men, feminism, and men’s contradictory experiences of 
power”, in H. Brod, M. Kaufman (eds.). Theorizing masculinities, Thousand 
Oaks, Sage.
Kenagy G. P. (2005), “Transgender health: Findings from two needs assessment 
studies in Philadelphia”, Health & Social Work. 30(1), 19-26.
Koken J. A., Bimbi D. S., Parsons J. T. (2009), “Experiences of familial acceptan­
ce-rejection among transwomen of color”, Journal of Family Psychology, 
23(6), 853-860.
Koss M. P., Goodman L. A., Browne A., Fitzgerald L. F., Puryear Keita G, Russo 
N. F. (1994), No safe haven. Male violence against women at home, at work, 
and in the community, Washington, American Psychological Association.
Kruger R. A. (1994), Focus group. A praticai guide for applied research, II ed., 
London, Sage.
Kurz D. (1993), “Physical assaults by husbands: A major social problem”, in R. J. 
Gelles, D. R. Loseke (ed,.), Current controversies in family violence, Newbury 
Park, Sage.
Labrador E. F., Fernandez V. M., Rincón P. (2010), “Caracteristicas psicopatológi- 
cas de mujeres vi'ctimas de violenciade pareja”. Psicothema, 22(1), 99-105.
Lancia F. (2004), Strumenti per l’analisi dei testi. Introduzione all’uso di T-LAB, 
Milano, FrancoAngeli.
Lawrence A. A. (2005), “Sexual before and after male-to-female sex reassignment 
surgery”, Archives of Sexual Behavior, 34(2). 147-166.
Lebart L., Morineau A., Piron M. (1995), Statistique exploratoire multidimensio- 
nelle, Paris, Dunod.
Lemaire J. M., Vittone E., Despret V. (2002), “Clinica della Concertazione: alla 
ricerca di un ‘setting’ aperto e rigoroso”, Connessioni, n. 10 “Orizzonti cornici 
prospettive”, pp. 99-108.
Lev A. I. (2004), Transgender emergence: therapeutic guidelines for working with 
gender-variant people and their families, Binghamton, Haworth.
Lingiardi V. (2007), Citizen gay. Famiglie, diritti negati e salute mentale, Milano, 
Il Saggiatore.
Luberti R., Pedrocco M. T. (2005), La violenza assistita intrafamiliare. Percorsi di 
aiuto per bambini che vivono in famiglie violente, Milano, FrancoAngeli.
211

---

Malacrea M. (2004), “II ‘buon trattamento’: un’alternativa multiforme al maltrat­
tamento infantile”, Cittadini in crescita, Centro Nazionale di Documentazione 
e Analisi Infanzia e Adolescenza, 1, 1-7.
Malagoli Togliatti M., lesu L., Caravelli L. (2007), “Affido condiviso e violenza 
nei legami intimi”, Maltrattamento e Abuso all’infanzia, 3, Serie IX, 27-47.
Malik S., Sorenson B. S., Aneshensel S. C. (1997), “Community and dating vio­
lence among adolescents: Perpetration and victimization”, Journal of Adole­
scent Health, 21, 291-302.
Mankowski E S., Maton K. I. (2010), “A community psychology of men and ma­
sculinity: Historical and conceptual review”, Journal of Community Psycholo­
gy, 45, 73-86.
Marques I. M. (2006), Maltrato e trauma na Infónda, Coimbra, Almedina.
Matteo Bandello (1513), La prima parte delle novelle, edizione a cura di D. Mae­
stri, Alessandria, Edizioni dell’Orso.
McPhee-Simpson J. (2009), Review of data on the impact of sex reassignment sur­
gery: on couple and sexual relationships, disponibile su www.counselling-di 
rector-y.org.uk/counselloradvicel0007.html.
Mehan H. (1979), Learning lessons: Social organization in the classroom, Cam­
bridge. Harvard University Press.
Melandri L. (2011), Amore e violenza. Il fattore molesto della civiltà, Torino, Bol­
lati Boringhieri.
Merzagora Betsos I. (2009), Uomini violenti. I partner abusanti e il loro tratta­
mento, Milano, Cortina.
Meyer I. H. (1995), “Minority stress and mental health in gay men”, Journal of 
Health and Social Behavior, 36(1), 38-56.
Milani L., Gatti E. (2005), “Assistere alla violenza familiare: Effetti ed esiti evolu­
tivi”, in P. Di Biasio (a cura di), Tra rischio e protezione. La valutazione delle 
competenze parentali, Milano, Unicopli.
Ministero della Salute. (2008), Primo Rapporto della Commissione Salute delle 
donne, disponibile il 25 maggio 2012 su www.ministerosalute.it/imgs/C_17_ 
pubblicazioni_764_allegato.pdf.
Mizock L., Lewis T. K. (2008), “Trauma in transgender populations: Risk, resilien­
ce, and clinical care”, Journal of Emotional Abuse, 8(3), 335-354.
Montesarchio G., Venuleo C. (2009), Colloquio magistrale. La narrazione genera­
tiva, Milano, FrancoAngeli.
Munoz-Rivas M., Grana-Gómez J. L., O’Leary D., Gonzalez-Lozano P. (2007), 
“Physical and psychological aggression in dating relationships in Spanish uni­
versity students”, Psicothema, 19(1), 102-107.
Munson M. (2006), “Practical tips for working with transgender survivors of 
sexual violence”, Wisconsin Coalition Against Sexual Assault Connections 
Quarterly Educational Journal, Fall/Winter.
Murphy J. C., Potthast M. J. (1999), “Domestic violence, substance abuse, and 
child welfare: The legal system’s response”, Journal of Health Care Law & 
Policy, 3(1), 88-126.
272

---

Murray C. E., Mobley A. K, Buford A. P.. Seaman-DeJohn M. M. (2006-2007), 
“Same-sex intimate partner violence: Dynamics, social context, and counse­
ling implications”, Journal of LGBT Issues in Counseling, 1(4), 7-30.
Naumann P., Langford D., Torres S.. Campbell J., Glass N. (1999), “Women batte­
ring in primary care practice”, Family Practice, 16, 343-352.
Nemoto T.. Luke D., Marno L., Ching A., Patria J. (1999), “HIV risk beha­
viours among male-to-female transgenders in comparison with homo­
sexual or bisexual males and heterosexual females”, AIDS Care, 11(3), 
297-312.
Norton J. (1997), “Brain says you’re a girl, but I think you’re a sissy boy: Cultural 
origins of transphobia”, Journal of Gay, Lesbian, and Bisexual Identity, 2(2), 
139-164.
Nunziante Cesàro A. (1996), Del genere sessuale. Saggi psicoanalitici sull'identità 
femminile, Napoli, Guida.
O’Campo P., Kirst M., Tsamis C., Chambers C., Ahmadb E (2011), “Implementing 
successful intimate partner violence screening programs in health care set­
tings: Evidence generated from a realist-informed systematic review”, Social 
Science & Medicine, 72.
O’Neil J. M„ Helms B. J., Gable R. K., David L., Wrightsman L. S. (1986), “Gender­
role conflict scale: College men’s fear of femininity”, Sex Roles, 14, 335-350.
Olson J. M., Herman C. P., Zanna M. P. (1986), Relative deprivation and social 
comparison: The Ontario Symposium, 4, Mahwah, Erlbaum.
Operario D., Burton J., Underhill K., Sevelius J. (2008), “Men who have sex with 
transgender women: Challenges to category-based HIV prevention”, AIDS and 
Behavior, 12(1), 18-26.
Organizzazione delle Nazioni Unite. (1993, giugno 14-25), Conferenza Mondiale 
delle Nazioni Unite sui diritti umani. Vienna, disponibile il 25 maggio 2012 su 
www.unric.org/html/italian/humanrights/vienna.html.
Person S. E. (1985), “Il transfert erotico nelle donne e negli uomini. Differenze e 
conseguenze”, in A. Panepucci (a cura di), Psicoanalisi e identità di genere, 
Roma-Bari, Laterza.
Pica S. (1991), La donna napoletana divisa per quartiere, Napoli, Colonnese.
Pieck J. H. (1981), The myth of masculinity, Cambridge, MIT Press.
Ponzio G. (2004), Crimini segreti: Maltrattamento e violenza alle donne nella rela­
zione di coppia, Milano, Baldini Castoldi Dalai.
Prilleltensky I. (2008), “The role of power in wellness, oppression and liberation. 
The promise of psychopolitical validity”, Journal of Community Psychology, 
36(2), 116-136.
Procentese F. (2005), Padri in divenire, Milano, FrancoAngeli.
Procentese E, Gleijeses M. G. (2008), “Famiglia tradizionale e cambiamenti socio­
culturali: Percorsi di ridefinizione del ruolo materno”, in A. Taurino, P. Bastia- 
noni, S. De Donatis (a cura di), Scenari familiari in trasformazione. Teorie, 
strumenti e metodi per la ricerca clinico-dinamica e psicosociale sulle fami­
glie e le genitorialità, Roma, Aracne.
213

---

Ptacek J. T. (1988), “How men who batter rationalize their behavior”, in A. L. 
Horton, J. A. Williamson (eds.), Abuse and religion: When praying isn’t 
enough, Lexington, Lexington Press.
Puget J., Kaes R. (1991), Violencia de estado y psicoandlisis, Buenos Aires, 
Centro Editorial Lumen; trad. it. Violenza di stato e psicoanalisi, Napoli, 
Gnocchi, 1994.
Racamier P. C. (1992), Les génie des origines. Psychanalyse et psychoses, Paris, 
Éditions Payot; trad. it. Il genio delle origini. Psicoanalisi e psicosi, Milano, 
Cortina, 2005.
Reale E. (2011), Maltrattamento e violenza sulle donne, vol. II Criteri, metodi e 
strumenti per l’intervento clinico, Milano, FrancoAngeli.
Rennison C. L., Welchans S. (2000), Intimate partner violence, Justice Statistics, 
Special Report.
Renzetti S. (1992), “Evaluating the welfare effects of reforming municipal 
water prices”, Journal of Environmental Economics and Management, 22, 
147-163.
Rinfret-Rainor M„ Cantin S. (1994), Violence conjugate. Recherches sur la violen­
ce faite aux femmes en milieu conjugal, Boucherville, Morin.
Rivara F. P., Anderson M. L., Fishman P„ Bonomi A. E. (2007), “Healthcare utili­
zation and costs for women with a history of intimate partner violence”, Ame­
rican Journal of Preventive Medicine, 32(2), 89-96.
Romito P. (2005), Un silenzio assordante: la violenza occultata su donne e minori, 
Milano, FrancoAngeli.
Ross G. T. (1996), Family violence: Wife abuse, law and legislation, New Jersey 
State Working Group.
Santagostino P. (2004), Guarire con una fiaba. Usare l’immaginario per curarsi, 
Milano, Feltrinelli.
Saraceno C. (2003), Diversi da chi? Gay, lesbiche, transessuali in un'area metro­
politana, Milano, Guerrini.
Scabini E., Cigoli V. (2000), Il famigliare, Milano, Cortina.
Selvaggio M. A. (2007), Violenza contro le donne: che cosa si muove nella co­
scienza delle nuove generazioni e in particolare in quella maschile?, contri­
buto al Convegno “La violenza contro le donne. Teorie, ricerca, servizio d’aiu­
to”, Roma, Lumsa, 18 ottobre, disponibile su www.arcidonna.it.
Selvaggio M. A. (2011), Sentimenti in gioco. Testimonianze dal mondo studente­
sco, Salerno, Edizioni Scientifiche e Artistiche.
Sennett R. (2009), L'uomo artigiano, Milano, Feltrinelli.
Sennett R. (2012), Insieme. Rituali, piaceri, politiche della collaborazione, Milano, 
Feltrinelli.
Short L., Johnson D., Osattin A. (1998), “Recommended components of health ca­
re provider training programs on intimate partner violence”, American Journal 
of Preventive Medicine, 14, 283-288.
214

---

Smith Y. L. S., van Goozen S. H. M., Kuiper A. J., Verschoor A. M., Cohen- 
Kettenis P. T. (2002), “Outcomes of sex reassignment: A prospective follow-up 
study on adult male-to-female and female-to-male transsexuals”, in Y. L. S 
Smith (ed.), Sex reassignment: Predictors and outcomes of treatment for 
transsexuals, Wageningen, Ponsen & Looijen.
Souffron K. (2000), Les violences conjugates, Paris, Les Essentiels.
Spinelli B. (2007), Femminicidio. Dalla denuncia sociale al riconoscimento giuri­
dico internazionale, Milano, FrancoAngeli.
Storti L. (2010), “Donne in transito: storia di un centro di accoglienza”, in M. Ter­
mini (a cura di), Quando la psicoanalisi scende dal tettino, Roma, Boria.
Strauss M. A. (1993), “Identifying offenders in criminal justice research on dome­
stic assault”, American Behavioral Scientist, 36(5), 587-600.
Strauss M. A., Corbin J. (1990), Basics of qualitative research: Grounded theory- 
procedures and techniques. Newbury Park, Sage.
Swart L. A., Mohamed Seedat G. S., Izabel R. (2002), “Violence in adolescents’ 
romantic relationships: Findings form a survey amongst school going youth in 
a South African community”. Journal of Adolescence, 25, 385-395.
Terragni L. (1997), “La violenza in famiglia”, in M. Barbagli, C. Saraceno (a cura 
di), Lo stato delle famiglie in Italia, Bologna, il Mulino.
Terragni L. (2000), “Le definizioni di violenza”, in Aa. Vv., Libertà femminile e 
violenza sulle donne: strumenti di lavoro per interventi con orientamenti di 
genere, Milano, FrancoAngeli.
Tjaden P., Thoennes N. (2000), “Prevalence and consequences of male-to-female 
and female-to-male intimate partner violence as measured by the National 
Violence Against Women Survey”, Violence Against Women, 6(2), 142-161.
Tolman R. M. (1999). “The validation of the psychological maltreatment of women 
inventory”, Violence and Victims, 14(1), 25-37.
Trasforini M. A. (2008), “Corpi di genere, corpi relazionali. Retoriche del pericolo, 
violenza di genere e spazi dell’arte”, in C. Corradi (a cura di), / modelli sociali 
della violenza contro te donne. Rileggere la violenza nella modernità, Milano, 
FrancoAngeli.
Van Ijzendoorn M. H. (1990), “La trasmissione dell’attaccamento di generazione in 
generazione: un approccio contestuale”, in // bambino e gli altri. Ricerche 
educative nella prima età, Bergamo, Juvenilia.
Van Ijzendoorn M. H., Bakermans-Kranenburg M. J. (1997), “Trasmissione inter­
generazionale dell’attaccamento. Una prospettiva contestuale”, in Dalla diade 
alla famiglia, Milano, Cortina, 1999.
Vegetti Finzi S. (2009), “La famiglia va in crisi, ma piacciono tanto i parenti”, Cor­
riere della sera, 12 novembre.
Ventimiglia C. (2002), La fiducia tradita. Storie dette e raccontate di partner vio­
lenti, Milano, FrancoAngeli.
Venuleo C., Guidi M., Mossi P., Salvatore S. (2009), “L’istituzione generativa. 
L’impatto di un setting riflessivo sulle immagini anticipatorie del corso di lau­
rea in psicologia”, Psicologia scolastica, 8(2), 197-221.
215

---

Vitelli R-, Riccardi E. (2010), “Gender identity disorder and attachment theory: 
The influence of the patient’s Internal Working Model on psychotherapeutic 
engagement and objective. A study undertaking using the adult attachment in­
terview”, International Journal of Transgenderism, 12(4), 241-253.
Volli U. (2007), Manuale di semiotica, Roma-Bari, Laterza.
Waalen J., Goodwin M., Spitz A. M., Petersen M., Saltzman L. E. (2000), “Screen­
ing for intimate partner violence by Health Care providers barriers and inter­
ventions”, American Journal of Preventive Medicine, 19, 230-237.
Walker L. E. A. (1979), The battered women, New York, Harper & Row.
Walker L. E. A. (1984), The battered women syndrome, I, II, and III ed., New York, 
Springer.
Weiss S. J., Ernst A. A., Blanton D., Sewell D., Nick T. J. (2000), “Domestic vio­
lence knowledge and the results of an educational intervention”, American 
Journal of Emergency Medicine, 18(2), 168-171.
Weisz A. N., Tolman R. M., Callahan M. R., Saunders D. G, Black B. M. (2007), 
“Informal helpers’ responses when adolescents tell them about dating violence 
or romantic relationship problems”, Journal of Adolescence, 30, 853-868.
Welldon E. V. (1995), Madre, madonna, prostituta, Torino, Centro Scientifico 
Editore.
Welzer Lang D. (1991), Les honimes violents, Paris, Éditions du coté des femmes.
Wilchins R. A., Lombardi E., Priesing D., Malouf D. (1997), First national survey 
of transgender violence, New York, GenderPAC.
Wolfe D., Scott K., Reitzel-Jaffe D., Wekerle C., Grasley C. Y, Straatman A. 
(2001), “Development and validation of the conflict in adolescent dating rela­
tionships inventory”, Psychological Assessment, 13, 277-293.
World Health Organization (1996), Guidelines for the promotion of human rights 
of persons with mental disorders, Geneva, disponibile il 25 maggio 2012 su 
www.who.int/mental_health/.. ,/ListPublications....
World Health Organization (2002), World report on violence and health, Geneva, 
disponibile il 25 maggio 2012 su www.who.int/.../violence.../violence/ 
world_rep.
Zanetti M. R, Renati R., Berrone C. (2009), Il fenomeno del bullismo, Roma, MaGi.
Sitog rafia
www.antiviolenzadonna.it.
www.ipsi.org/omofobia/htm.
www.istat/it/archivio/8961.
www.Iiquida.it/sessuologia/.
www.lunaria.org.
www.zeroviolenza.it.
216

---

Gli autori
Il volume è espressione della ricerca finanziata dal progetto FARO 
“Violenza sulla persona, fattori di forza e sicurezza per il cambiamento so­
ciale” (Vio&Spec) diretto da Caterina Arcidiacono e Immacolata Di Napo­
li, a cui hanno collaborato:
Annalisa Amodeo, psicoioga, PhD in Scienze psicologiche e pedagogi­
che, professore aggregato di psicologia clinica, coordinamento progetto Eu 
Hermes “Linking network to fight sexual and gender stigma”, Università 
Federico II, Napoli.
Massimo Aria, ricercatore di statistica sociale, PhD in Statistica com­
putazionale, professore aggregato di statistica sociale, analisi dei dati e 
analisi statistica e sociologica dei processi economici, Università Federico 
II, Napoli; ricercatore senior del gruppo di ricerca STAD (Statistics, 
Technology and Analysis of Data).
Ornella Asciane, psicoioga.
Francesca Colaiaco, psicoioga, dottoranda di ricerca Università La Sa­
pienza di Roma.
Filomena Coronella, psicoioga, laboratorio INCOPARDE, Università 
Federico II, Napoli.
Gabriella Ferrari Bravo, psicoioga, psicoterapeuta, Responsabile Cen­
tro per le Famiglie Asl Nal Centro, professore a contratto Università Fede­
rico II, Napoli.
Francesco Garzillo, psicologo, dottorando in Studi di Genere, membro 
del progetto EU Hermes “Linking network to fight sexual and gender stig­
ma”, Università Federico II, Napoli.
217

---

Palma Menna, psicoioga, PhD in “Studi di Genere” e “Scienze psico­
logiche e pedagogiche”. Professore a contratto per le attività di Stage e Ti­
rocinio di orientamento formativo presso il Corso di laurea in Scienze e 
tecniche psicologiche, Università Federico II, Napoli.
Adele Nunziante Cesàro, professore ordinario di Psicologia Clinica, Uni­
versità Federico II, Napoli, Responsabile progetto Hermes “Linking network 
to fight sexual and gender stigma” esperta progetto “Violenza sulla persona, 
fattori di forza e sicurezza per il cambiamento sociale” (Vio&Spec) FARO, 
fondatrice del Dottorato di Studi di Genere.
Simona Picariello, psicoioga, esperta in Psicodiagnostica; dottoranda in 
Scienze Psicologiche e Pedagogiche, Centro di Ateneo “SInAPSi”, Univer­
sità Federico II, Napoli; membro del progetto EU Hermes “Linking net­
work to fight sexual and gender stigma”.
Fortuna Procentese, psicoioga, PhD in Studi di Genere, ricercatrice in 
psicologia sociale, professore aggregato di metodologie della psicologia di 
comunità, Università Federico II, Napoli ed esperta progetto “Violenza 
sulla persona, fattori di forza e sicurezza per il cambiamento sociale” 
(Vio&Spec) FARO.
Elisabetta Riccardi, psicoterapeuta, Specialista in Psicologia Clinica, 
PhD in Studi di Genere, Università Federico II, Presidente Associazione 
“Le Kassandre”.
Cristiano Scandurra, psicologo, dottorando in Studi di Genere, esperto 
in psicodiagnostica, membro del progetto EU Hermes “Linking network to 
fight sexual and gender stigma”.
Giuseppe Stanziano, psicologo, PhD in Filosofia, Dottorando di Ricer­
ca in Studi di Genere, Università Federico IL
Filomena Tuccillo, psicoioga, PhD in Studi di Genere, professore a 
contratto per il Laboratorio di Psicologia di Comunità, Università Federico 
II, Napoli.
Lucia Valenzi, ricercatrice di storia contemporanea, ha pubblicato saggi 
di storia sociale su Napoli nell’ottocento, di storia di genere e storia politi­
ca, in particolare Donne, medici e poliziotti a Napoli nell’Ottocento e Ita­
liani e antifascisti in Tunisia negli anni Trenta. E Presidente della Fonda­
zione Valenzi.
Gennaro Volpe, specialista in Igiene e Medicina Preventiva, Direttore 
del Dipartimento di Assistenza primaria e Continuità delle Cure, Asi Na 1 
Centro.
218

---

Anna Zurolo, psicoioga, PhD in Studi di Genere, esperta progetto Faro 
“Violenza sulla persona, fattori di forza e sicurezza per il cambiamento so­
ciale” (Vio&Spec), esperta progetto EU Hermes “Linking network to fight 
sexual and gender stigma”.
2/9

