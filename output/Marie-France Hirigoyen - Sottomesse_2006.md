# Marie-France Hirigoyen

SOTTOMESSE 
La violenza sulle donne nella coppia
Gli struzzi Einaudi

---

Titolo originale Femmes sous emprise. Les ressorts de la violence dans le couple 
© 2005 Oh ! Editions - All rights reserved
© 2006 Giulio Einaudi editore s.p^a., Torino 
www.einaudi.it
ISBN 88-06-17974-8

---

Marie-France Hirigoyen 
Sottomesse
La violenza sulle donne nella coppia
Prefazione e postfazione di Simona Argentieri 
Traduzione di Stefania Pico
Einaudi

---

---

Indice
p. IX
3
11
13
r3
x5
16
17
18
21
24
25
27
28
29
3X
33
33
35
38
38
42
48
5i
53
Prefazione di Simona Argentieri
Sottomesse
Introduzione
Parte prima Aggressioni e conseguenze
1. La storia di Diane e Stéphane
La violenza di Stéphane
La vulnerabilità di Diane
La vita di coppia
La violenza di Stéphane punita dalla giustizia
L’evoluzione del rapporto
n. La violenza psicologica
Il controllo
L’isolamento
La gelosia patologica
La molestia assillante
Le critiche avvilenti
Le umiliazioni
Le intimidazioni
L’indifferenza alle richieste affettive
Le minacce
in. Differenti schemi di violenza
Le aggressioni fisiche
La violenza sessuale
La pressione economica e finanziaria
La molestia per intrusione («stalking»)
L’omicidio del coniuge

---

vi
Indice
p. 56
56 
60
65
69 
69
77
83
83 
86
92 
101
109
111
119
123
132
133
136 
138
158
169
J7i
J73
x79 
181 
182
182
183
184
185 
185
185
iv. Violenza ciclica o violenza perversa?
Come distinguerle
La violenza ciclica 
La violenza perversa
Parte seconda II plagio 
v. La vulnerabilità delle donne
La vulnerabilità sociale
La vulnerabilità psicologica
vi. Perché le donne non se ne vanno
Lucie, una donna plagiata 
Capire
11 condizionamento delle vittime
I meccanismi di adattamento alla violenza
Parte terza Chi sono gli individui violenti? 
vii. Le donne violente 
vili. Gli uomini violenti
La fragilità degli uomini
IX. La violenza nelle coppie gay e lesbiche
Il processo di dominio
x. Profili psicologici particolari?
Le personalità narcisistiche
Le personalità rigide
Parte quarta Uscire dal plagio 
xi. Quali conseguenze sulla salute ?
xii. Che cosa succede ai bambini ?
xiii. L’aiuto psicoterapeutico
Individuare la violenza
Dare un nome alla violenza
Decolpevolizzare la persona
Rafforzare il narcisismo
Imparare a porre limiti
Recuperare una capacità critica
Analizzare la storia individuale 
Lottare contro la dipendenza

---

p. 186
187
188
•93
•94
196
201
207
210
2I3
216
218
219
228
237
241
245
Indice vn
Le psicoterapie di coppia
Il perdono
xiv. E il caso di curare gli uomini violenti ?
xv. 
Andarsene o rimanere ?
Rimanere
Andarsene, si, ma come?
Parte quinta L’aiuto esterno
xvi. Che cosa può fare la cerchia dei conoscenti?
xvii. La risposta dei professionisti della Sanità
xviii. La risposta delle associazioni
xix. La risposta giudiziaria
Le mediazioni
Le perizie
xx. 
L’importanza della prevenzione
Conclusioni
Bibliografia
E l'Italia... di Simona Argentieri

---

---

Prefazione
Il titolo è molto esplicito - Sottomesse. La violenza sulle 
donne nella coppia - e, per una volta in questi tempi appros­
simativi e confusi, mantiene ciò che promette. E infatti una 
trattazione competente e appassionata sul problema della vio­
lenza che tante, ancora troppe donne subiscono all’interno 
della coppia, in un miscuglio malefico di sesso, amore, di­
pendenza, colpa e potere. Tuttavia, non è un libro lamento­
so e tanto meno una celebrazione del tradizionale vittimi­
smo femminile.
E invece un saggio dal linguaggio chiaro, semplice, rivol­
to in prima istanza al largo popolo delle donne «sottomesse» 
o potenzialmente tali; che vuole promuovere consapevolez­
za e - soprattutto - trovare rimedi.
Il libro - continuamente illuminato da flash clinici, che 
danno spessore umano e drammatica vivacità all’esposizio­
ne - esordisce con La storia di Diane e Stéphane, una coppia 
di agiati professionisti, che vive insieme da dodici anni, con 
due figli. Sennonché, dietro l’apparente normalità, Stepha­
ne infligge a Diane ogni genere di maltrattamenti: dagli in­
sulti alle minacce, alle percosse; e la donna, per parte sua, è 
incapace di porre dei limiti. Si svaluta, si ritiene responsa­
bile, ma soprattutto paradossalmente sente che la sua sop­
portazione serve a «proteggere» la famiglia e il compagno 
stesso, per il quale non prova odio, ma pietà. Nel contempo, 
come arriverà ad ammettere, ha paura del futuro e di resta­
re sola.

---

X
Simona Argentieri
È un esempio purtroppo molto comune della collusione 
femminile che cosi spesso configura la violenza dell’uomo 
sulla donna, la alimenta e la perpetua.
Marie-France Hirigoyen è una psichiatra e psicoterapeu­
ta francese, che ha conquistato sul campo delle battaglie ci­
vili per i diritti delle donne la sua notorietà, accompagnata 
da altri libri di successo; in particolare Molestie morali. La 
violenza perversa nella famiglia e nel lavoro, che è l’antece­
dente naturale di questo nuovo testo.
Non dedica troppe pagine alle questioni teoriche sul te­
ma eterno della violenza; e neppure al dibattito della rela­
zione tra violenza e genere sessuale, che hanno travagliato e 
appassionato almeno due generazioni di filosofe,.psicoanali- 
ste, antropologhe, sociologhe... dentro e fuori il circuito dei 
Womens Studies-, e di conseguenza anche la bibiliografia è 
scarna e circostanziale; Penso che consideri tutto ciò un con­
solidato patrimonio culturale condiviso, a partire dal quale 
occorre confrontarsi con la realtà odierna, con la scottante 
materia al confine tra la psicologia e il diritto.
D’altronde, il problema della violenza non può mai esse­
re trattato in modo unitario ed esauriente. Non solo neces­
sita di un approccio pluridisciplinare (filosofico, morale, psi­
cologico, politico, giuridico...), da ricondurre sempre al con­
testo socioculturale nel quale si realizza; ma richiede anche 
una distinzione preliminare rispetto ad altri termini che si 
sovrappongono e si articolano con quello di violenza: ag­
gressività, sadismo, crudeltà, cattiveria, distruttività...
Gli strumenti psicoanalitici, a loro volta, possono esplo­
rare le radici psicologiche della violenza, le sue vicissitudini 
nel corso del processo di sviluppo, la sua dimensione «verti­
cale» tra le generazioni e «orizzontale» tra i sessi, le sue se­
grete motivazioni culturali e le ricadute sociali.
Per non annegare nella sconfinata complessità della ma­
teria, l’autrice si dedica agli aspetti concreti, quotidiani del­

---

Prefazione
XI
la violenza, senza però rinunciare allo sforzo di collegare gli 
«atti» al loro significato profondo.
Il suo orientamento è infatti eminentemente pragmatico, 
teso semmai a interrogarsi sul perché del persistere in misu­
ra qualitativamente e quantitativamente impressionante in 
Francia - ma anche, possiamo aggiungere, in tanti altri pae­
si europei ed extraeuropei di cosiddetta cultura occidentale 
avanzata - di tante forme di violenza nella coppia: dalle umi­
liazioni al ricatto economico, all’abuso sessuale, al plagio, fi­
no alle percosse e all’omicidio.
L’antica sopraffazione dell’uomo sulla donna - scrive - 
non è scomparsa, è solo divenuta più subdola; e al di là del­
le innumerevoli forme che assume, ogni violenza è sempre 
in primo luogo una violenza psicologica. Nella violenza non 
c’è più dialogo e chi la subisce «è negato nella sua inte­
grità».
Lo stile espositivo è diretto e sintetico; quasi chirurgica­
mente porta in luce i singoli nodi della questione e sfida il 
lettore a dipanarli e a cercare risposte.
Perché tanti uomini di diversa età, istruzione, estrazione 
sociale praticano l’esercizio della violenza contro le donne?
E perché - e questo evidentemente è l’interrogativo più 
scabroso - ciò avviene con la collusione delle donne stesse ?
«Capire perché si tollera un comportamento intollerabi­
le, - afferma, - significa anche capire come si può venirne 
fuori».
La Hirigoyen ha constatato durante la sua pratica clinica 
che gli uomini che hanno aggredito le loro compagne, anche 
in assenza di qualsiasi argomento oggettivo, sono per lo più 
convinti di aver semplicemente reagito a un’aggressione. Non 
si considerano affatto «cattivi», ma solo provocati e malin­
tesi. Come dice Julien: «Mi comporto come un uomo che 
ama sua moglie e vuole che la rispettino».
Ho avuto una lunga esperienza con i gruppi di studio e di 

---

XII
Simona Argentieri
solidarietà femminili, nati in Italia negli anni Settanta in­
torno al drammatico problema della violenza domestica sul­
le donne, in particolare con il centro di ascolto del Telefono 
Rosa diretto da Giuliana Dal Pozzo. A mia volta, quindi, 
non posso che confermare tale sconcertante osservazione: so­
no uomini che pretenderebbero un costante e assoluto so­
stegno narcisistico da parte delle compagne; ogni minima ca­
duta di attenzione provoca ansia e insicurezza, gelosia per­
fino nei confronti dei figli vissuti come «rivali». La difesa 
primitiva e cieca è costituita dalla rabbia.
Lo testimonia chiaramente la casistica dell’autrice: «Pier­
re ha talmente poca fiducia in se stesso che deve continua- 
mente confrontarsi con gli altri per dimostrare di essere il 
migliore»; «[Serge] ha costantemente bisogno di Josette [...] 
Bisogna che lei sia presente, dolce, gentile, carina, che gli 
faccia complimenti, che lo ammiri».
Tuttavia, giustamente l’autrice non ritiene che esista una 
specifica patologia alla radice del fenomeno; ma piuttosto dei 
«profili», delle tipologie psicologiche, secondo le quali si de­
clina il tipo di violenza che il singolo individuo infligge: per­
sonalità narcisistiche, antisociali, perverse, psicotiche... ma 
anche uomini normali. La diagnosi è importante solo in re­
lazione alla possibilità che essi accettino di farsi curare e che 
il trattamento abbia buon esito. Purtroppo, come ben sa 
chiunque lavori in questo campo, non si tratta quasi mai di 
richieste spontanee di cura, ma di psicoterapie imposte dai 
servizi sociali o dagli ultimatum delle vittime; di conseguen­
za sono ad alto rischio di interruzione o di insuccesso.
Il vero punto dolente è però un altro (quasi sempre lo 
stesso nella infinita varietà dei casi): la complicità conscia e 
inconscia delle donne che si fanno maltrattare, picchiare, 
avvilire e che non proteggono se stesse e i loro figli: «Ep­
pure, gli sono attaccata. Quand’è gentile, dimentico i mo­
menti in cui mi picchia», dice la moglie di Hector, mentre 
Emilie, per rassicurare il compagno che la chiama puttana, 
si forza ad avere rapporti sessuali con lui anche se non ne 

---

Prefazione
XIII
ha voglia, «altrimenti, lui pensa che lo tradisca e le fa una 
scenata».
Marie-France Hirigoyen, pur avendo una solida e leale 
competenza femminista, rifugge da ogni teoria idealizzante, 
che pretenda di ricondurre alla concretezza biologica del ge­
nere sessuale la «spiegazione» dell’aggressività maschile. 
Troppo a lungo per questa via si è mantenuto un velo di am­
biguità, negando il corrispettivo elemento istintuale femmi­
nile; cosi una parte drammatica e pericolosa, ma vitale e po­
tente della natura umana, quale l’istinto rappresenta, conti­
nua a essere artificiosamente scissa: negata nelle donne e 
proiettata interamente negli uomini. Si realizza cosi una in­
sidiosa operazione difensiva, sulla quale per secoli si è rego­
lato il «patto» inconscio del «perfetto squilibrio» tra i sessi; 
che da un lato ripropone il femminile come «mancanza», 
dall’altro nega le strategie più pericolose e clandestine attra­
verso le quali la distruttività femminile si può manifestare. 
Sono le due facce di una stessa vile medaglia, che in entrambi 
i casi non contempla il riconoscimento della persona - uomo 
o donna - nella sua interezza di intelletto ed emozioni, pas­
sioni e bisogni, forza e debolezza.
D’altronde, già Margarete Mitscherlich, nel suo storico 
saggio La donna non aggressiva, aveva sancito che per natura 
le donne non sono meno sensuali e aggressive degli uomini e 
che occorreva demistificare la loro presunta mitezza e dol­
cezza.
«La violenza non ha sesso», scrive infatti a sua volta Ma- 
rie-France Hirigoyen senza perifrasi a margine di due capi­
toli assai significativi. Uno - La violenza nelle coppie gay e le­
sbiche - è dedicato appunto al tema della sopraffazione nel­
le coppie omosessuali. Sono solo poche pagine, sufficienti 
però a informarci, sulla base di indagini e statistiche preva­
lentemente statunitensi, di quanto il problema sia serio an­
che in queste forme di coppia che si vorrebbero alternative.

---

XIV
Simona Argentieri
È un fenomeno sottostimato, - dice acutamente l’autri­
ce, - perché il gruppo stesso delle lesbiche o dei gay tende a 
nascondere difensivamente il misfatto; e anche perché - in 
perfetta simmetria del pregiudizio - la società omofoba ten­
de a spiegare tutto con l’orientamento sessuale stesso.
Si può semmai aggiungere che anche le coppie omoses­
suali - sia maschili sia femminili - riproducono spesso, an­
che loro malgrado, i modelli relazionali tradizionali della 
unione eterosessuale; oppure, a livelli inconsci ancora più 
profondi, quelli tra genitore e figlio, con tutti i giochi di po­
tere, dipendenza e ambivalenza connessi. Cause e rimedi so­
no dunque praticamente sovrapponibili ai casi delle coppie 
eterosessuali, ma segnati maggiormente dalla negazione e dal­
la solitudine.
Altrettanto sintetico - e altrettanto significativo - il ca­
pitolo Le donne violente.
Purtroppo, - ci ricorda l’autrice, - le vicende della cro­
naca e dell’attualità espongono continuamente fatti clamo­
rosi, inequivocabili nella loro esplicita concretezza: dalle 
mamme assassine alle donne kamikaze con le granate nasco­
ste nella vagina, fino alla emblematica e raccapricciante im­
magine della soldatessa Lynndie England che tiene al guin­
zaglio un prigioniero.
«Parleremo più spesso degli uomini, - scrive, - ma non 
dimenticheremo le donne violente: esse possiedono i mede­
simi connotati caratteriali, e quindi si svilupperanno i me­
desimi meccanismi [...] semplicemente, la donna non si espri­
merà allo stesso modo».
Come ha detto un’altra stimata studiosa francese, l’an- 
tropologa Frammise Héritier, violento è chi agisce con la for­
za, ma in realtà è debole. Nasce nel segno della viltà l’ag­
gressione fisica e morale della soldatessa sul prigioniero o del­
le madri sui figli; d’altronde, dalla viltà discende anche, da 
sempre, la sopraffazione degli uomini sulle donne.
Non è certo irrilevante che la England fosse gregaria di 

---

Prefazione
xv
un uomo potente - un altro militare - del quale imitava il 
comportamento sadico e cercava l’approvazione. Evidente­
mente, ciò non allevia la responsabilità di lei per la mancan­
za di empatia e di umanità, anzi la aggrava; ma può aiutarci 
a capirne i meccanismi. Così pure, occorre farsi carico delle 
responsabilità sociali collettive ogni qual volta una persona 
con un precario assetto psicologico (come probabilmente 
Lynndie England) viene messa in condizioni estreme. Quan­
ti individui «normali» in condizioni «normali», se proietta­
ti in un contesto perverso come la guerra, possono «scom­
pensarsi» e divenire dei mostri?
La responsabilità si allarga così dall’uomo violento alla 
donna complice, all’intera società che, sotto l’apparenza del­
la modernità, disconosce, tollera e indirettamente avalla co­
me «normale» la violenza nella coppia.
Certo sono riflessioni cupe e scoraggianti. Non avevamo 
diritto di sperare che tante lunghe battaglie femminili, tan­
ti travagli collettivi di pensiero e di affetti ci avessero ormai 
portato fuori da queste antiche paludi dell’ingiustizia e del 
pregiudizio ?
Mi chiedo se l’equivoco nel quale siamo caduti non sia 
stato credere che le nostre tormentate conquiste fossero un 
patrimonio acquisito automaticamente dalle future genera­
zioni. E vero che determinati progressi sono ormai realtà so­
ciali del sesso femminile: il diritto allo studio, al lavoro, alla 
sessualità, alla parità familiare...; ma tutto ciò può sempre 
essere insidiato e reso inoperante nella banalità del quoti­
diano.
Non mi riferisco tanto al dato tragico, ma prevedibile, 
che il processo evolutivo non possa essere lineare; per cui, 
mentre noi conquistiamo il nuovo diritto di famiglia, in qual­
che angolo del mondo alcune donne devono ancora conqui­
stare il diritto a nascere o a non morire; ma al paradosso se­

---

XVI
Simona Argentieri
condo il quale - come i tanti casi clinici della Hirigoyen di­
mostrano - molte donne di oggi - colte, intelligenti, econo­
micamente indipendenti, professionalmente realizzate - sop­
portano la violenza dei compagni.
Non credo che ciò derivi da un incompleto processo di 
emancipazione; ma piuttosto da un groviglio, difficilissimo 
da districare caso per caso, tra fattori culturalmente e stori­
camente condizionati e tratti caratteriali connessi da sempre 
al genere sessuale femminile: un malefico intreccio fatto di 
paura dell’abbandono, bisogno di protezione e di apparte­
nenza, ma anche di senso di colpa per la rivalità con gli uo­
mini e per la propria potenziale indipendenza, di rancore e 
paura dell’invidia delle loro madri; di confusione tra aggres­
sività sana e distruttività, dominata dall’angoscia supersti­
ziosa che ogni situazione di potere sia un’illecita usurpazio­
ne o un successo da pagare con la perdita dell’amore.
Purtroppo, le conquiste sociali trasmesse meccanicamen­
te senza storia, senza un’«etica della responsabilità», senza 
il significato del loro percorso, non entrano nella struttura 
dell’identità: sono ereditate, ma non ereditarie. (Non è cer­
to un caso se da noi in Italia c’è stata di recente una cosi tie­
pida partecipazione femminile alle vicende della legge sulla 
procreazione assistita e si è ricominciato a mettere in di­
scussione la regolamentazione dell’aborto).
Da almeno due generazioni, l’educazione dei nostri figli, 
maschi e femmine, è andata in una direzione omologante; 
anziché verso una parità di intelletto e affetti, emozioni e 
passioni, i giovani hanno scelto la via difensiva dell’indiffe­
renza e dell’indifferenziazione, contrassegnata al tempo stes­
so dall’apatia e dalla incapacità di contenere gli impulsi.
Cosi, le tante ingiustizie che subiscono oggi alcune don­
ne non sono l’effetto di un’aggressività maschile primitiva 
«residuale», non ancora addomesticata, ma il frutto di una 
perversa distorsione della relazione tra i sessi.

---

Prefazione xvn
In conclusione, dice l’autrice, una società responsabile 
deve fornire alle donne i mezzi per denunciare la violenza, 
per proteggersi e proteggere i propri figli. Le azioni devono 
essere dirette non solo verso vittime e carnefici, ma anche a 
sensibilizzare i professionisti dell’infanzia, gli insegnanti e 
gli assistenti sociali, al fine di affrontare il problema dei bam­
bini esposti alle violenze di coppia.
D’altronde - come psicoanalista non posso che confer­
marlo - è questa la miglior prevenzione possibile, perché è 
proprio la violenza subita nell’infanzia, in condizioni di so­
litudine e di impotenza, a costituire la radice di ulteriori fu­
ture violenze.
SIMONA ARGENTIERI

---

---

Sottomesse

---

Nota del traduttore.
Nel testo originale, Marie-France Hirigoyen usa estesamente il voca­
bolo emprise, che può essere inteso sia, in senso piu sfumato, come domi­
nio o sudditanza psicologica sia, in accezione piti tecnica - anche per gli 
addentellati giuridico-penali -, come «plagio». A seconda dei contesti, ho 
adottato di volta in volta la soluzione che appariva più opportuna.
Ho preferito mantenere, nella traduzione, un uso «neutro» dei ter­
mini «partner» e «altro», con i quali ci si riferisce quindi genericamente 
a individui di entrambi i sessi.

---

Introduzione
Ogni potere è un potere di vita e di morte.
MICHEL FOUCAULT
Non si è mai parlato cosi tanto di violenza, mai cosi tan­
ti sono stati gli inviti a snidarla e a combatterla, eppure, se 
si considera la letteratura psichiatrica generale, è sorpren­
dente constatare quanto siano scarsi gli studi su quella che 
si esercita nell’ambito della coppia. Per quanto sia sempre 
esistita, poteva sembrare che con l'affermazione del femmi­
nismo le cose fossero migliorate e che una maggiore ugua­
glianza fra uomini e donne portasse con sé minore violenza. 
Non è affatto cosi.
Allo stesso modo, un certo raddolcimento dei costumi 
all’interno delle nostre società occidentali avrebbe dovuto 
rendere più sensibili al fenomeno; cose una volta permesse 
sono oggi proibite. E invece, la violenza non è scomparsa, si 
è solo fatta più sottile. La si condanna dovunque, ma questa 
condanna morale di principio riguarda soltanto la sua parte 
visibile. Dietro un pacifismo e un buonismo di facciata, la­
sciamo sussistere violenze gravi se appena appena riguarda­
no solo i più vulnerabili, ossia le donne e i bambini. In linea 
di massima, la violenza è difficile da concepire, e questo spie­
ga come mai facciamo fatica a identificarla. Non vogliamo 
vederla in noi stessi, mentre accettare la nostra ambivalen­
za ci permetterebbe di meglio combatterla. Malgrado la vi­
gilanza, la maggior parte delle volte ne riscontriamo i primi 
segnali quand’è troppo tardi.
Per quanto riguarda le coppie, il problema è ancora più 
disturbante. Ci è difficile credere che questa violenza co­

---

4
Introduzione
mune si produca in seno alle comuni famiglie, che gli uomi­
ni violenti non siano soltanto bruti avvinazzati. Preferirem­
mo relegare questo insieme di problemi ai margini, attribuirlo 
alle classi sociali meno favorite. Ora, esistono individui vio­
lenti all’interno di ogni ambiente. Facciamo anche fatica a 
crederlo, nel caso che la violenza sia compiuta da una perso­
na di posizione elevata, e a maggior ragione da qualcuno che 
dovrebbe presumibilmente proteggere o curare, come un ma­
gistrato o un medico, e allora preferiamo mettere in dubbio 
la testimonianza della vittima. La violenza nella coppia ci 
tocca cosi da vicino che la maggior parte delle reazioni ai rac­
conti delle vittime sono esagerate, sia nel senso della bana­
lizzazione, sia in quello dell’eccessiva pubblicità mediatica. 
Vogliamo continuare a credere agli stereotipi veicolati dai 
media: due esseri si incontrano, si amano e vivono felici. In 
fondo, abbiamo paura della violenza che sonnecchia dentro 
di noi.
Solo dagli anni Settanta, con le azioni delle femministe, 
si è cominciato a studiare l’impatto della violenza coniugale 
sulle donne. Fino ad allora si esitava a intervenire con il pre­
testo che si trattava di una faccenda privata. Ancora oggi, le 
cronache dei giornali potrebbero indurci a pensare che si trat­
ti di un fenomeno marginale, mentre è un autentico flagello 
sociale che non viene preso in considerazione a sufficienza. 
I dati, che pure tengono conto soltanto delle violenze fisiche 
giunte davanti alla legge, sono spaventosi. Alcune statistiche 
parziali del ministero degli Interni (esclusa Parigi e la regio­
ne parigina) annoverano, ogni quindici giorni, tre omicidi di 
donne uccise dal coniuge. Il fenomeno è tale che c’è chi par­
la di un terrorismo «di genere» e, d’altronde, la maggior par­
te delle inchieste specifiche sulla violenza coniugale sono sta­
te realizzate su richiesta dei ministeri dei Diritti delle don­
ne e della Parità e uguaglianza professionale, sotto la spinta 
di ong femminili. Questo problema di salute mentale alta­
mente distruttivo viene affrontato di rado e, malgrado le sue 

---

Introduzione
5
gravi conseguenza sulla salute delle vittime, è insegnato ai 
futuri medici soltanto a titolo facoltativo.
Gli studi epidemiologici sulla violenza all’interno delle 
coppie sono difficili da realizzare per due motivi principali: 
prima di tutto, i vari paesi non si sono accordati su una de­
finizione comune che includa la violenza psicologica oppure 
no; poi, le risposte sono di interpretazione assai difficile a 
causa della loro elevatissima soggettività; una vittima può es­
sere completamente annientata, psicologicamente distrutta 
da ciò che vive, e non essere capace di esprimerlo. In Fran­
cia, fino all’inchiesta enveff [Enquète nationale sur les vio­
lences envers les femmes en France], realizzata nel 2000 da 
Maryse Jaspard e dalla sua équipe, le statistiche si interessa­
vano solo alla violenza fisica. Alcuni intellettuali, come Eli­
sabeth Badinter, hanno rimproverato a questa indagine di 
porre sullo stesso piano violenza fisica e violenza psicologi­
ca, portando cosi le donne ad atteggiarsi a vittime in modo 
abusivo. Certo, qualche imprecisione è possibile, dato che 
si tratta di una sensazione soggettiva, ma vedremo non so­
lo che è impossibile parlare di violenza all’interno della cop­
pia senza tener conto della sua componente psicologica, ma 
anche che ogni violenza è prima di tutto psicologica. Il me­
rito di questa inchiesta è stato quello di permettere una pre­
sa di coscienza da parte delle donne, che hanno potuto riva­
lutare situazioni che in prima battuta non avevano giudica­
to violente. Al contrario di quanto spesso si dice, la violenza 
coniugale è possibile solo perché la società la accetta in si­
lenzio.
La difficoltà nell’analizzare la violenza all’interno della 
coppia deriva dalla tentazione di oggettivarla, ossia di ren­
derla indipendente dalla soggettività degli attori. Un primo 
ostacolo proviene dal fatto che su questo tema il limite del­
l’inaccettabile varia da un’epoca all’altra, da una società 
all’altra e, ovviamente, da una coppia all’altra. La soglia di 
tolleranza di ognuno dipende dalla sua storia e dalla sua sen­
sibilità, ma vedremo che tale soglia può essere modificata 

---

6
Introduzione
dalla natura della violenza subita e, in particolare, dall’esse­
re sottoposti a un plagio.
D’altra parte, certe azioni non sono condannabili sul pia­
no giuridico, ma ciò nonostante sono distruttive sul piano 
psicologico, e una grande violenza può celarsi dietro un aspet­
to benevolo e parole gentili: «Dico questo perché ti amo». 
All’inverso, certe azioni appaiono violente mentre non sono 
altro che reazioni di difesa. E cosi, per paura di sbagliare o 
con il pretesto della rigorosa obiettività, i testimoni e gli 
esperti interpellati preferiscono lasciar correre.
Ancora, certi comportamenti sono proibiti e socialmen­
te repressi con estrema chiarezza, mentre altri, al contrario, 
sono tollerati e godono di un giudizio morale più sfumato. 
Per esempio si distingue tra una violenza reattiva e una at­
tiva. La prima sarebbe giustificata in quanto risponde a 
un’aggressione (vi insultano e voi reagite venendo alle ma­
ni), la seconda consisterebbe in un’azione deliberata volta a 
dominare e a far soffrire l’altro. Vedremo invece, studiando 
i profili psicologici degli aggressori, che la maggior parte di 
loro, anche in assenza di circostanze oggettive che li discol­
pino, sono persuasi di non far altro che rispondere a un’ag­
gressione e di non avere quindi alcun intento consapevole di 
fare del male.
Un’ultima difficoltà, e non delle minori quando si af­
fronta questo argomento, deriva dal fatto che il termine «vio­
lenza» comprende realtà assai diverse. Alcune teorie tendo­
no ad assimilare violenza e forza. In questo caso, la prima sa­
rebbe naturale, biologica, propria a tutte le specie animali. 
Va però notato che gli animali non conoscono la violenza, 
bensì moti di rivalità o di predazione. Si fa spesso un’altra 
confusione con la normale aggressività e le sue manifesta­
zioni visibili, la collera e il conflitto. Ora, l’aggressività è una 
tendenza normale e sana, anche se può provocare frustrazio­
ne o dispiacere. In qualunque relazione, e a maggior ragione 
in una relazione amorosa, esiste un certo margine di ambi­

---

Introduzione
7
valenza e aggressività vissute attraverso conflitti o scontri. 
Si tratta di un fenomeno positivo, perché, quando non si è 
d’accordo con qualcuno, argomentare, anche con veemenza, 
è un modo di riconoscere l’altro, di tener conto della sua 
realtà. Nella violenza, al contrario, all’altro viene impedito 
di esprimersi, non c’è alcun dialogo. E integralmente negato.
Troppo spesso del fenomeno si riscontra soltanto la par­
te visibile, ossia l’aggressione fisica. Sebbene sia la prima a 
essere scoperta e quindi denunciata, questa costituisce solo 
un aspetto del problema, la parte emersa dell’iceberg. Tutto 
ha inizio ben prima di zuffe e botte e, come vedremo presto, 
in principio ci sono comportamenti impropri, intimidazioni, 
microviolenze che preparano il terreno. Parlando di «donne 
picchiate», nascondiamo l’essenza del problema. In realtà, è 
impossibile fare una distinzione fra violenza psicologica e 
violenza fisica perché, quando un uomo picchia la propria 
donna, la sua intenzione non è quella di farle un occhio ne­
ro, ma piuttosto mostrarle che è lui a comandare e lei non 
deve far altro che comportarsi bene. Lo scopo della violen­
za è sempre il dominio.
Nel maltrattamento coniugale, gli attacchi psicologici so­
no i più pericolosi; fanno male quanto le aggressioni fisiche 
e hanno conseguenze più gravi, tutte le vittime lo affermano. 
Ci sono peraltro forme di violenza in cui il partner, senza 
sferrare alcun colpo, riesce a distruggere l’altro. Cerchiamo 
allora di analizzare questi processi perché, se vogliamo far 
scendere le cifre allarmanti della violenza coniugale, bisogna 
intervenire fin dai primi segnali, ossia ben prima dell’ag­
gressione fisica.
Dato che di solito impieghiamo lo stesso vocabolo per par­
larne, è molto difficile fare una distinzione fra la vera e pro­
pria violenza, a volte definita «abuso» e per lo più praticata 
senza clamore, e le forme di aggressività che emergono in un 
conflitto di coppia. Nella semplice lite, anche se si può alza­
re la voce, rompere piatti e perfino azzuffarsi, esiste quanto 

---

8
Introduzione
meno una relazione di parità, una simmetria fra i due part­
ner. Quello che permette di distinguere la violenza coniuga­
le da un semplice litigio di coppia non sono le botte o le pa­
role offensive, bensì l’asimmetria nella relazione. In un con­
flitto di coppia, l’identità di ognuno è preservata, l’altro 
viene rispettato in quanto persona, mentre questo non av­
viene quando lo scopo è dominare e annichilire l’altro.
Per facilitare la comprensione, userò per quanto possibi­
le il termine violenza per descrivere il fenomeno di fondo, e 
aggressione quando si tratti di un fatto specifico.
Di fronte ai racconti spesso terrificanti delle violenze su­
bite da certe donne, molti si sorprendono di vederle restare 
e ne concludono con superficialità che sono consenzienti a 
quel trattamento. Anche se, in altri contesti, è ben noto il 
processo di plagio e di condizionamento, quando si tratta di 
donne all’interno di una coppia, molti psicoanalisti conti­
nuano a dire che esse provano una soddisfazione di natura 
masochistica a essere oggetto di sevizie. E necessario che que­
sto discorso assurdo finisca perché, senza una preparazione 
psicologica destinata a sottometterla, nessuna donna accet­
terebbe gli abusi psicologici e meno ancora la violenza fisi­
ca. In realtà, non c’è alcun bisogno di usare la forza per as­
soggettare un altro; mezzi sottili, ripetitivi, occulti, ambigui 
possono essere usati con altrettanta efficacia. Queste azioni 
e queste parole sono spesso più perniciosi di un’aggressione 
diretta, che verrebbe riconosciuta come tale e provochereb­
be una reazione di difesa.
Cercheremo di capire questi processi di condizionamento 
e vedremo che sono affini ai lavaggi del cervello realizzati sui 
prigionieri politici o nelle sette. Studieremo le procedure di 
quella sottomissione psicologica che paralizza le donne, im­
pedisce loro di lasciare il coniuge violento, le porta a tolle­
rare l’intollerabile. Analizzando le costanti delle diverse for­
me di violenza coniugale, vedremo come le donne si fanno 
mettere in trappola.

---

Introduzione
9
Piu che parlare di donne picchiate o di violenza «di ge­
nere», come si fa in Spagna, per quanto mi riguarda preferi­
sco restare sulla definizione di violenza di coppia dato che, 
come vedremo, tale violenza si infligge anche nelle coppie 
omosessuali. Si tratta essenzialmente di maltrattamenti che 
si verificano nell’intimità di una relazione di coppia, quan­
do uno dei partner, quale che sia il suo sesso, cerca di im­
porre il proprio potere con la forza. E la vicinanza affettiva 
che determina la gravità di questa violenza; là dove si muo­
vono gli affetti più forti possono emergere le sofferenze più 
intense. E un dominio del più forte sul più debole e, in tut­
ta evidenza, la donna è culturalmente la più debole. La vio­
lenza può essere esercitata da un uomo nei confronti di una 
donna, da una donna nei confronti di un uomo o di qualun­
que persona nei confronti del proprio partner in una coppia 
omosessuale; tuttavia, per motivi legati alla struttura stessa 
della società, quella esercitata sulle donne è di gran lunga la 
più diffusa. Nel 98 per cento dei casi censiti, l’autore è un 
uomo. Ecco perché parleremo essenzialmente di ciò che av­
viene più di frequente, ossia della violenza di un uomo nei 
confronti di una donna, pur sapendo che possono esistere si­
tuazioni opposte.
Per spiegare che gli uomini sono incontestabilmente più 
violenti delle donne, le femministe si sono dedicate ad ana­
lizzare il contesto sociale che permette tale circostanza. Se­
condo loro, la società prepara gli uomini a occupare un ruo­
lo dominante e loro, se non lo raggiungono in modo natura­
le, tendono a farlo con la forza. Per gli uomini la violenza 
sarebbe un modo come un altro di controllare la donna. Que­
sto è parzialmente vero, ma non è sufficiente a spiegare la 
violenza nella coppia. Non la si può ridurre a un fenomeno 
culturale e sociale; comprende anche elementi psicologici. 
Altri modelli esplicativi, contestati dalle femministe, si so­
no interessati alla personalità degli uomini violenti. Questi 

---

IO
Introduzione
approcci differenti non sono in contrasto. All’origine della 
violenza domestica, troviamo sia fattori sociali sia una vul­
nerabilità psicologica. Tuttavia, la vulnerabilità psicologica, 
senza la facilitazione offerta dal contesto sociale, non basta 
a rendere un uomo violento, in quanto il profilo psicologico 
di un individuo è influenzato dalla sua educazione e dall’am­
biente sociale.
L’attuale discorso che denuncia la violenza sulle donne 
può essere pericoloso se non viene sfumato, perché tende a 
contrapporre uomini e donne. Non serve a nulla approfon­
dire ulteriormente la spaccatura fra i sessi e considerare l’in­
tera popolazione maschile come potenzialmente violenta. E 
se va tenuto conto della violenza psicologica, non si tratta 
però nemmeno di farne un problema giuridico. Sarebbe più 
utile lottare contro le mentalità sessiste degli uomini, edu­
care i ragazzi a rispettare le ragazze e liberare entrambi i ses­
si dagli stereotipi loro attribuiti.
E essenziale che le donne imparino a riconoscere i primi 
segnali di violenza e a denunciarli, non necessariamente per 
sporgere querela in tribunale, ma per trovare in se stesse la 
forza di uscire da una situazione di abuso. Capire perché si 
tollera un comportamento intollerabile, significa anche ca­
pire come si può venirne fuori. E attraverso un’approfondi- 
ta comprensione dei fattori scatenanti della violenza subita 
che le donne si svincoleranno dall’influenza psicologica che 
le paralizza e che la nostra società potrà escogitare una pre­
venzione.

---

Parte prima 
Aggressioni e conseguenze

---

---

Capitolo primo
La storia di Diane e Stéphane
Attraverso la loro vita in comune, Diane e Stéphane ci fan­
no scoprire le varie sfaccettature della violenza nella coppia.
Diane vive con Stéphane da dodici anni, ma non so­
no sposati. Hanno due bambini, di otto e tre anni. So­
no entrambi osteopati e lavorano nello stesso studio. 
Stéphane, che non è in regola con i contributi, non 
può lavorare in proprio ed è quindi l’assistente di Dia­
ne. Sostiene di essere senza soldi perché la sua com­
pagna non gli affida abbastanza clienti.
La violenza di Stéphane.
Diane dice che, fin dall’inizio della loro relazione, è sta­
ta oggetto di atti di violenza fisica di moderata entità, che 
commenta in questi termini: «Non era niente di grave, solo 
qualche livido». Ha preso coscienza della violenza di Stépha­
ne solo dopo la nascita del figlio maggiore. Poco dopo il par­
to cesareo, lui le aveva torto il braccio e l’aveva buttata per 
terra perché Diane aveva rifiutato di stirargli una camicia. 
La violenza è ulteriormente aumentata dopo la nascita del 
secondo figlio.
In generale, qualunque cosa lei dica o faccia, riceve rim­
proveri e insulti. Stéphane mette molto spesso in dubbio la 
sua sanità mentale: «Tutti ti prendono per una matta!» 
Stéphane critica anche regolarmente la sua famiglia e mi­

---

14 
Aggressioni e conseguenze
naccia spesso di andarsene all’estero con i bambini. Un gior­
no che aveva osato tenergli testa, Diane ha trovato sacchi 
della spazzatura sventrati in giro per l’appartamento e strac­
ci per pavimenti sul suo guanciale.
Quando hanno riunioni di lavoro con i colleghi, lui par­
la più di lei, la critica di fronte agli altri, ma poi si appropria 
delle sue idee.
Mentre di solito le botte erano riservate all’ambiente do­
mestico, a porte chiuse, un giorno Stéphane ha colpito Dia­
ne in mezzo alla strada, semplicemente perché non era d’ac­
cordo con lui.
Secondo Diane, i momenti più duri non sono quelli di cri­
si, facili da individuare, bensì le molestie quotidiane, che la 
spossano e la rendono insicura di se stessa. Ha provato di 
tutto per calmare Stéphane, la gentilezza e la fermezza; ma 
quando si innervosisce e reagisce con aggressività, lui è an­
cora più violento. Di solito lei fa fatica a montare in collera, 
e del resto le sembra che sia meglio cosi: «Se mi fossi arrab­
biata, non sarei più qui, mi avrebbe strozzata ! »
Un giorno, Stéphane ha colpito Diane al volto con un 
portacenere e lei è dovuta andare all’ospedale. L’indomani, 
Diane ha sporto denuncia alla polizia, ma si è guardata bene 
dal dire la verità sul lavoro, attribuendo il suo occhio nero a 
un incidente d’auto. Il fatto che l’abbia denunciato ha fer­
mato, per qualche tempo, le aggressioni fisiche di Stéphane, 
ma ha provocato una recrudescenza di violenza verbale e psi­
cologica: «Sei una nullità, un’autistica, una degenerata! » e 
le minacce: «Ti scaraventerò dalla finestra, ti butterò sotto 
un camion... Sei talmente pazza che finirai per suicidarti! » 
Le ha anche detto che il suo avvocato gli aveva spiegato co­
me picchiarla senza lasciare tracce.
In un’altra occasione, lui ha rotto il cellulare di Diane e 
confiscato il telefono fisso di casa, poi ha chiuso compagna 
e figli nell’appartamento per ventiquatt’ore.
Diane sa poco della storia di Stéphane. Le aveva raccon­
tato che i suoi genitori erano divorziati, ma poi lei ha sapu-

---

La storia di Diane e Stéphane
i5
to che non era vero. Stéphane detesta il padre che è sempre 
stato molto autoritario e sprezzante con lui. Un giorno, ha 
detto a Diane che era stato violentato dal padre intorno ai 
quattordici anni, ma poi, quando lei ha voluto parlarne anco­
ra, ha detto che era falso, che era stata lei a inventarsi tutto.
La vulnerabilità di Diane.
Diane dice spesso che ha paura di non riuscire a venirne 
fuori (dalla situazione di violenza o dalla vita ? lei non lo spe­
cifica) perché non si sente abbastanza forte. I suoi genitori 
non si capivano. Sua madre ha umiliato il padre durante tut­
ta l’infanzia di Diane. E una donna molto caratteriale e spes­
so verbalmente violenta. Sa manipolare e colpevolizzare gli 
altri. Quasi ogni settimana annunciava il suo divorzio, poi, 
due giorni dopo, diceva ai figli che sarebbe rimasta, malgra­
do tutto, a causa loro. Un’altra volta, aveva spiegato alla fi­
glia che il padre era impotente e che lei stava per prendersi 
un amante.
Lei si sottovaluta. Diane dubita costantemente del pro­
prio valore: «Non sono all’altezza, non ho le doti. Tutto que­
sto è senz’altro colpa mia. E perché non sono all’altezza ses­
sualmente».
«Stéphane mi dice che come padre è migliore di me co­
me madre, e probabilmente è vero. Dice che sono una nul­
lità e ha di sicuro ragione. Non faccio mai niente di giusto. 
Mi metto spesso in una posizione perdente, per esempio man­
cando a volte ad appuntamenti importanti».
Lei si fa responsabile della situazione di coppia. Diane si 
chiede che cosa, nel proprio comportamento, abbia portato 
Stéphane a trascendere: «Può darsi che non gli abbia dato 
abbastanza amore, che non sia stata abbastanza donna». Pen­
sa che con la famiglia che si ritrova dev’essere per forza lei 

---

16 Aggressioni e conseguenze
la responsabile del fallimento della propria vita a due: «Non 
ho paura che mi uccida, ho paura di diventare pazza! »
Si rimprovera di essere invidiosa: «Mi dice costantemente 
che sono una nullità e che lui è meglio di me e allora, per for­
za, invidio quello che è lui. Sono ben consapevole che siamo 
rivali sul piano professionale e che questo per lui non è be­
ne. Dice ai nostri colleghi che gli impedisco di lavorare».
Lei protegge Stéphane e la famiglia. Diane cerca giustifica­
zioni per Stéphane: « Se è cosi, è perché ha difficoltà pro­
fessionali».
Ha pietà di lui: «Se lo lascio e faccio cambiare la serra­
tura, come posso fare a non sentirlo più? Non posso sop­
portare che sia infelice, non posso sopportare di essere per 
quanto poco responsabile di questa situazione».
Diane sa che Stéphane ha imitato la sua firma per con­
trarre un prestito, ma non osa dire niente: «E già in una si­
tuazione perdente sul piano professionale. Se ci separiamo, 
sarà difficile per lui dato che, non avendo pagato i contri­
buti, non può lavorare da solo».
«Non voglio distruggere la famiglia come hanno fatto i 
miei genitori».
Lei ha paura del futuro. «Anche se professionalmente ho 
un nome, faccio molta fatica a procurarmi di che vivere be­
ne la mia vita. Non c’è scampo, non sono tarata per la so­
pravvivenza e meno che mai per la vita di coppia. Se lascio 
Stéphane, può darsi che la mia vita amorosa sia finita».
La vita di coppia.
La sessualità.
Stéphane rimprovera a Diane di non essere sessualmen­
te disponibile. Ha suggerito che entrambi abbiano relazioni 
extra, ma lei ha rifiutato e lui la considera una «complessa­

---

La storia di Diane e Stéphane
17
ta». Lei pensa che forse il compagno ha ragione, e di essere 
troppo bloccata su certe cose ma, al contempo, prova imba­
razzo perché l’atto sessuale con Stéphane somiglia a una ma­
sturbazione reciproca, senza alcuno scambio affettivo. Mal 
sopporta anche che lui la trascuri per passare ore a guardare 
film porno.
I figli­
li maggiore è molto agitato, provocatore, e infastidisce 
tutto il tempo il fratellino. Diane si sente responsabile di que­
sto, tanto più che una maestra le ha fatto notare che è mol­
to nervosa. Prima di cominciare una psicoterapia, a volte era 
cosi depressa che non parlava mentre dava da mangiare ai 
bambini. Allora il grande domandava: «Mamma, sei arrab­
biata?» Capita che Stéphane trasferisca la propria violenza 
sui bambini quando è irritato, per esempio ha dato un forte 
calcio a uno dei figli solo perché Diane aveva rifiutato di an­
dargli a prendere la sciarpa.
In seguito a un consulto con un pedopsichiatra per il fi­
glio maggiore, Diane si era chiesta se il bambino, proprio co­
me il padre, non considerasse la violenza normale.
La violenza di Stéphane punita dalla giustizia.
E la seconda volta che Diane sporge querela. La prima 
volta, quando lui l’aveva colpita con un portacenere, l’avvo­
cato di Stéphane aveva giustificato la violenza del suo clien­
te con il comportamento irresponsabile di Diane che si oc­
cupava male dei bambini. In quell’occasione, Diane si era 
mostrata talmente ambivalente che il giudice, senza tener 
conto dei verbali precedenti, si era limitato a fare la morale 
a Stéphane, dicendogli che cosi non andava bene e che non 
bisognava ricominciare. Stéphane era stato condannato solo 
a una pena simbolica con la condizionale. Beninteso, questo 

---

18 
Aggressioni e conseguenze
non aveva modificato in nulla il suo comportamento. Mal­
grado tutto, la vicenda non era stata completamente negati­
va perché la polizia aveva dato a Diane alcuni indirizzi di as­
sociazioni, e questo l’aveva convinta a cominciare una psi­
coterapia.
Questa volta, Diane ha tentato di presentare una denun­
cia alla polizia senza dirlo a Stéphane, poi è stata presa dal 
panico e voleva ritirarla, ma il procuratore ha mantenuto la 
denuncia. Diane si è stupita che i fatti che tentava di bana­
lizzare siano stati presi sul serio. Chiuderla in casa con i bam­
bini per ventiquattr’ore dopo averle distrutto il telefono è 
stato definito «sequestro». Spaventarla con un coltello è sta­
to considerato «minacce con arma bianca». Stéphane è stato 
quindi posto in stato di fermo, e questo ha fatto sentire mol­
to in colpa Diane. Stéphane, peraltro, ne ha approfittato per 
raccontare ai conoscenti che la sua compagna l’aveva fatto 
mettere in prigione per un semplice litigio. Per consolarsi, 
una volta uscito, è andato a comperarsi un computer porta­
tile con i soldi del conto comune, perché si sentiva tanto de­
presso.
Di fronte al giudice, Diane ha talmente difeso Stéphane 
che gli ha evitato la prigione con la condizionale. Ha mini­
mizzato i fatti, gli ha trovato giustificazioni e ha detto che 
sarebbe andato a farsi curare. Stéphane sarà sotto sorve­
glianza giudiziaria per un anno, il che significa che la sua con­
danna è sospesa, ma che al minimo sgarro diventerà effettiva. 
Diane si sente colpevole: «Cosa diranno i nostri amici? Cosa 
penseranno i bambini? Che sono una donna senza cuore?»
L’evoluzione del rapporto.
Da quando è controllato dalla giustizia, Stéphane non osa 
più essere violento fisicamente, ma manifesta la sua violen­
za in altro modo, rompendo piatti, dando pugni contro il mu­
ro. Cerca soprattutto di colpevolizzare Diane, ricorrendo a 

---

La storia di Diane e Stéphane
19
presunti discorsi della sua psicoterapeuta: «La mia strizza- 
cervelli mi ha detto che, se sono cosi, è a causa tua, è perché 
tu mi hai allontanato dalla mia famiglia. Mi ha detto di non 
lasciarmi sopraffare da te». Questo rende molto insicura 
Diane portandola a ritenere che, forse, la psicoterapeuta di 
Stéphane ha ragione nel definirla un mostro che induce il 
comportamento violento dell’altro.
Con il procedere della sua psicoterapia, Diane impara ad 
affermarsi e a non prendere alla lettera tutto quello che di­
ce Stéphane. Fisicamente, è cambiata. Si trucca, si veste con 
più cura. Il suo modo di parlare è più assertivo. Professio­
nalmente, mentre finora non aveva mai il coraggio di met­
tersi in luce, ha osato proporre un nuovo progetto ai suoi col­
leghi.
Dice di sentirsi meglio. Comincia a riprovare semplici 
sensazioni della vita normale, come passare bei momenti con 
i bambini.
Per cercare di capire meglio Stéphane, ha telefonato alla 
sua prima moglie, quella che lui definiva «pazza». Si sono 
incontrate e Diane ha saputo che la donna aveva avuto i me­
desimi problemi di coppia; era stata picchiata, tradita, in­
sultata per anni, finché aveva deciso di andarsene.
Oggi, Diane pensa di non essere quasi più schiacciata psi­
cologicamente da Stéphane, eppure non si sente ancora in 
grado di lasciarlo. Ormai, si dice che potrà restare solo se 
l’aggressività di Stéphane scomparirà e lui si assumerà la re­
sponsabilità delle sue azioni.
Come possiamo vedere attraverso questo caso clinico, è 
evidente che non sono le aggressioni fisiche, quelle che Dia­
ne chiama le «crisi» del compagno, ad averle fatto più male. 
Quelle, ha imparato a prevenirle. La vera violenza sta nel si­
stematico svilimento di Diane da parte di Stéphane. L’ele­
mento principale che permette di capire questo rapporto di 
coppia è la posizione protettiva di Diane. Ha pietà di Stépha- 

---

20 Aggressioni e conseguenze
ne, cerca di «recuperarlo» o quanto meno di non fargli del 
male. E questo che la porta a colpevolizzarsi ogni volta che 
potrebbe proteggersi.
Se Diane si difende cosi male è perché la violenza di 
Stéphane è imprevedibile, ma è anche perché, in lei, il ter­
reno era già stato preparato dal comportamento manipola- 
torio di sua madre. Diane non sapeva dove porre i limiti, 
Stéphane se n’è accorto e si è tuffato in quel varco.

---

Capitolo secondo
La violenza psicologica
Come abbiamo potuto vedere attraverso la storia di Dia­
ne e Stéphane, a costituire la violenza nella coppia è una mo­
dalità relazionale fondata sul controllo e sulla violenza psi­
cologica. Su tale base compaiono differenti metodi di ag­
gressione in funzione del contesto e del profilo psicologico 
dell’aggressore. Tuttavia, per la maggior parte del tempo, 
tutte queste forme di aggressione e di violenza coesistono o 
si presentano simultaneamente.
Violenza fisica e violenza psicologica sono legate: nessun 
uomo si mette a picchiare la moglie dall’oggi al domani sen­
za motivo apparente in una momentanea crisi di follia. La 
maggior parte dei coniugi violenti preparano prima il terre­
no, terrorizzando la compagna. Non esiste violenza fisica che 
non abbia avuto un retroterra di violenza psicologica. E co­
munque, la violenza psicologica, come nel caso della violen­
za perversa, può fare grossi danni anche da sola. Molte vit­
time dicono che è la forma di abuso più difficile da vivere 
nell’ambito della vita di coppia.
Quando mi insulta, è come se mi picchiasse a sangue. 
Mi lascia intontita, psichicamente malata, K.O.
Si parla di violenza psicologica quando una persona adot­
ta una serie di atteggiamenti e discorsi che mira a denigrare 
e rifiutare il modo di essere di un’altra persona. Quelle pa­
role e quei gesti hanno lo scopo di rendere insicuro l’altro e 
fargli del male. Nei momenti d’ira, tutti possiamo pronun­

---

22
Aggressioni e conseguenze
ciare parole offensive, sprezzanti, o fare gesti fuori luogo, 
ma di solito queste intemperanze sono seguite da rimorsi e 
da scuse. Nella violenza psicologica, invece, non si tratta di 
una trasgressione momentanea, ma di una forma di rappor­
to. Significa rifiutare l’altro e considerarlo un oggetto. Que­
sti comportamenti sono destinati a sottomettere l’altro, a 
controllarlo e a mantenere il potere.
Si tratta di un maltrattamento molto sottile; assai spes­
so, le vittime dicono che il terrore ha inizio con uno sguar­
do di disprezzo, una parola umiliante, un tono minaccioso. 
Si tratta, senza bisogno di alcuna percossa, di mettere a di­
sagio il partner, di creare tensione, di spaventarlo per dimo­
strare appieno il proprio potere. E incontestabile che si pro­
vi un godimento nel dominare l’altro con un solo sguardo o 
un mutamento di tono.
La difficoltà nell’individuare le violenze psicologiche de­
riva dal fatto che il loro confine è impreciso. Si tratta di un 
concetto soggettivo: una medesima azione può assumere si­
gnificati diversi a seconda del contesto in cui si inserisce e 
un medesimo comportamento sarà visto come abuso dagli 
uni e non dagli altri. Fra specialisti, non disponiamo di una 
definizione univoca di violenza psicologica, dato che questa 
forma di violenza è stata riconosciuta soltanto di recente. Al­
lo stesso modo, mentre è possibile valutare gli aspetti fisici 
della violenza, è molto più difficile misurare che cosa provi 
una vittima di violenza psicologica.
Ho creduto a lungo che la violenza coniugale non ri­
guardasse me, perché mio marito non mi picchiava, 
invece, di fatto, ero cosi sottomessa che non aveva bi­
sogno di battermi perché facessi qualunque cosa gli 
saltasse in testa. La violenza fisica è comparsa solo 
quando ho cominciato a resistergli.
Anche se le donne sono le vittime principali della violenza 
all’interno della coppia, ridurre la violenza coniugale alla vio­

---

La violenza psicologica
23
lenza fisica, parlare solo delle botte, rischia di trascurare la 
violenza delle donne nei confronti degli uomini. Di fatto, la 
violenza non è appannaggio maschile; anche le donne sanno 
impiegarla benissimo. Quando succede, le donne ricorrono 
più spesso alla violenza psicologica o alla manipolazione per­
versa. Vedremo che la loro violenza, proprio come quella de­
gli uomini, è uno strumento di dominio.
In ogni caso, si direbbe che, rispetto a una situazione di 
violenza psicologica, uomini e donne non diano le stesse spie­
gazioni. Gli uomini tendono a giustificare le loro intempe­
ranze con spiegazioni esterne (lo stress, la gelosia), mentre le 
donne, di fronte alle medesime condotte improprie, daran­
no piuttosto una spiegazione interna (non sa manifestare i 
suoi sentimenti, non crede che sia possibile amarlo)1.
1 f. ouellet, j. lindsay e altri, La violencepsycbologìque entre conjoints,1. Ses 
representations selon le genre, Cri-Viff, Université Lavai - Université de Montréal, 
Québec-Montréal 1996.
Nella violenza psicologica esiste un legame diretto fra il 
comportamento di chi aggredisce con insulti o atteggiamen­
ti ostili e l’impatto emotivo negativo che tale comportamento 
ha sulla vittima. E per questo che, mentre i primi studi sul­
la violenza coniugale distinguevano la violenza verbale da 
quella psicologica, a me sembra che le due cose siano inscin­
dibili. Ci sono parole (minacce, urla, insulti) che servono a 
instillare tensione e insicurezza, e il modo di dirle (tono, ac­
cento) è un metodo destinato a sottomettere psicologica­
mente l’altro.
Gli insulti degli uomini nei confronti delle donne sono 
molto stereotipati, per lo più di natura sessuale. Di rado so­
no proferiti in pubblico. La maggior parte delle aggressioni 
verbali avvengono in privato perché gli aggressori tentano di 
mantenere una buona immagine di se stessi. Quando si ve­
rificano in pubblico, questi attacchi sono in forma ironica, 

---

24
Aggressioni e conseguenze
in modo da accattivarsi l’approvazione dei testimoni. Se la 
donna protesta, si replicherà che non ha il senso dell’umori­
smo, che è troppo suscettibile, che prende tutto male, e lei 
finirà per dubitare della realtà dell’aggressione:
- Non prenderla così, se dico questo, è per il tuo bene. 
- E inutile parlare con te, non capirai comunque.
- Se non capisci cos’è che ti rimprovero, fatti un esa­
me di coscienza !
I primi attacchi verbali sono sottili e difficili da indivi­
duare. Aumentano per gradi, finché la donna li considera 
normali. Come si fa a dire che insultare regolarmente la pro­
pria moglie non è violenza ? Come si fa a pensare che le bat­
tute umilianti, i sarcasmi, la denigrazione sistematica possa­
no essere insignificanti ? A livello vocale, per spaventare la 
compagna alcuni uomini alzano il tono e urlano, altri invece 
assumono un accento soave, minaccioso. Dall’esterno, questi 
cambi di tono possono sembrare ininfluenti, ma, per la don­
na, riecheggiano precedenti minacce o percosse. Freud os­
servò che la civiltà aveva fatto un passo decisivo il giorno 
in cui un uomo sostituì l’insulto alla lancia. Ma è proprio co­
sì? Certe parole uccidono con altrettanta efficacia delle 
percosse.
La violenza psicologica si articola intorno a diversi assi 
comportamentali o di atteggiamento che costituiscono mi- 
croviolenze difficili da identificare.
Il controllo.
Il controllo si colloca essenzialmente nel registro della 
possessività, significa sorvegliare qualcuno in modo malevolo 
con l’idea di dominarlo e di comandarlo. Si vuole controllare 
tutto per imporre un determinato modo di fare le cose.

---

La violenza psicologica 25
René diceva alla moglie, che cercava di spiegargli che 
non era d’accordo con lui: « Sta’ zitta, so quel che pen­
si meglio di te».
Può essere il controllo delle ore di sonno, dell’orario dei 
pasti, delle spese, delle relazioni sociali e addirittura dei pen­
sieri (voglio sapere a che pensi!)
Claude, che aveva il sonno agitato, svegliava regolar­
mente la moglie per domandarle se dormiva. Non po­
teva sopportare che lei gli sfuggisse nel sonno.
Può essere impedire alla donna di fare carriera o di 
studiare.
Quando mi sono reiscritta alla facoltà, anche se ave­
vo organizzato tutto con la baby-sitter, mio marito ha 
combinato all’ultimo momento di cambiare i suoi ora­
ri di lavoro e io non sono potuta andare ai corsi più 
importanti.
L’isolamento.
Perché la violenza possa continuare, bisogna isolare pro­
gressivamente la donna dalla sua famiglia, dagli amici, im­
pedirle di lavorare, di avere una vita sociale. Isolando la mo­
glie, l’uomo fa in modo che la sua vita ruoti unicamente in­
torno a lui. Ha bisogno che lei si occupi di lui, che non pensi 
che a lui. Fa in modo che lei non sia troppo indipendente co­
si che non sfugga al suo controllo. Le donne dicono spesso 
di sentirsi prigioniere.
Fin dall’inizio della loro relazione, Jacques ha voluto 
allontanare Catherine dalla sua famiglia, spiegandole 

---

2Ó
Aggressioni e conseguenze
che non voleva avere a che fare con quella gente per­
ché non era all’altezza: «Se non sei stimata, è a causa 
delle tue origini. I tuoi sono nullità e non hanno nes­
suna cultura ! »
A partire di lì, ha voluto imporle la propria famiglia e 
il proprio ambiente sociale.
Dopo un po’, può succedere che sia proprio la donna a 
rinchiudersi, per avere pace, non sopportando più la pres­
sione da parte del marito all’idea di un eventuale incontro. 
Questo porta a un isolamento sociale e a volte addirittura a 
un disinserimento. La cerchia dei conoscenti è concreta­
mente manipolata, per portarla ad accettare la squalifica della 
donna. Quelli che non si persuadono e si dimostrano critici 
vengono un po’ per volta allontanati. L’isolamento progressi­
vo sfocia nel controllo totale della persona, come nelle sette.
Il marito non lasciava che Sonia guidasse né uscisse 
da sola. Lei non aveva né carta di credito né libretto 
degli assegni. Non aveva nemmeno la chiave della cas­
setta delle lettere, perché lui ci teneva ad aprire tutta 
la posta.
L’isolamento consiste anche nel togliere di mezzo il cel­
lulare o il computer, come si farebbe con un bambino, per­
ché la donna non possa più telefonare alla sua famiglia.
Si può anche, con insinuazioni e menzogne, mettere la 
donna contro i suoi:
- I nostri amici sono preoccupati per te. Trovano che 
tu abbia un comportamento strano !
- Tuo fratello ripete dappertutto che ti comporti co­
me una baldracca.
L’isolamento è al contempo una causa e una conseguen­
za dei maltrattamenti.

---

La violenza psicologica
27
La gelosia patologica.
Il controllo può tradursi in un comportamento geloso: so­
spetto continuo, infondata attribuzione di intenzioni ecc.
Lui sorveglia le mie telefonate, come passo il mio tem­
po, i miei rapporti con la famiglia e gli amici, perché 
vuole essere sicuro che non ho un amante.
Quello che il coniuge non sopporta è l’alterità della mo­
glie. Vuole possederla completamente e pretende da lei una 
presenza continua ed esclusiva. Questa gelosia patologica non 
si fonda su alcun elemento reale, come per esempio l’infe­
deltà, ma proviene da una tensione interna che il marito ten­
ta cosi di placare. Ora, anche se la moglie si sottomette, non 
esce da sola, permarrà pur sempre un’insoddisfazione, per­
ché lei resta comunque «altra», e per lui questo è insoppor­
tabile. A partire di li, fioccheranno i rimproveri, ci saranno 
ricerca di prove, estorsione di confessioni, minacce e poi, in 
caso, violenza fisica.
Lo scadimento nella gelosia si verifica a partire da un sen­
so di perdita di valore: l’uomo, piuttosto che rimettersi in 
discussione, spiega la propria frustrazione con l’infedeltà del­
la compagna2.
2 D. lagache, La jalousie amoureuse, Puf, Paris 1981.
La gelosia può vertere sul passato della donna e, in tal ca­
so, l’uomo rivanga eventi sui quali non ha alcun controllo, 
perché sono trascorsi. In linea generale, nessuna spiegazio­
ne razionale può riuscire a placare una gelosia patologica da­
to che si tratta né piu né meno che di un rifiuto della realtà.
Maryse vive con Paul da dieci anni. L’inizio del loro 
rapporto era stato difficile e, dopo qualche mese, ognu­

---

28
Aggressioni e conseguenze
no dei due era tornato a vivere per conto proprio. Lei 
aveva allora intrecciato una relazione di qualche me­
se con un altro uomo, mentre lui, in quel periodo, ave­
va avuto diverse avventure. Da quando si sono tra­
sferiti di nuovo sotto lo stesso tetto, Paul ha interro­
gato senza sosta Maryse sui suoi rapporti sessuali con 
il precedente compagno. Ogni volta, lei fa di tutto per 
cambiare argomento, per evitare di rispondere, e al­
lora lui la sorveglia, controlla le sue telefonate, legge 
la sua posta, la interroga su come passa il tempo: «Mi 
hai preso in giro una volta, chi mi dice che non co- 
mincerai da capo?» Maryse ha un bello spiegargli che 
era successo prima di lui e che, all’epoca, anche lui 
aveva avuto altre donne: questo non lo calma. Si in­
nervosisce, la tratta da puttana che va a letto con tut­
ti e pretende rapporti sessuali molto intensi, per riu­
scire a convincersi che lei desidera solo lui.
La molestia assillante.
Ripetendo fino alla nausea un messaggio a qualcuno, ar­
riviamo a saturare le sue capacità critiche e il suo giudizio e 
a fargli accettare qualsiasi cosa. Come per esempio nel caso 
delle discussioni senza fine per estorcere qualche confessio­
ne, fino a che la persona, esausta, non cede.
Può passare nottate intere a interrogarmi per essere 
sicuro che non l’abbia tradito. Per stare tranquilla, fi­
nisco per dire quello che vuole che dica.
L’altra strategia consiste nel sorvegliare la persona, nel 
seguirla per strada, nel molestarla telefonicamente, nel- 
l’aspettarla all’uscita dal lavoro. Questa forma di violenza si 
verifica per lo più dopo una separazione.

---

La violenza psicologica
29
Dopo che l’ho lasciato, mi telefona diverse volte al 
giorno, alternando le dichiarazioni d’amore alle mi­
nacce. Stringe d’assedio il mio appartamento e scrive 
insulti sulla porta.
Le critiche avvilenti.
Si tratta essenzialmente di minare l’autostima della per­
sona, di mostrarle che non vale niente, che è priva di valo­
re. La violenza si manifesta sotto forma di atteggiamenti sar­
castici e di parole offensive, di discorsi sprezzanti, di osser­
vazioni sgradevoli.
Può significare denigrarla per quello che fa, per quello 
che è; formulare dubbi sulla sua sanità mentale; significa 
anche accusarla di essere deprimente, anticipando così il ri­
sultato che si vuole provocare in lei.
Tutti sanno che sei matta e farei meglio a farti internare.
O magari significa svilire le sue capacità intellettuali.
Quando dicevo il mio parere su qualcosa, lui diceva: 
« Che ne sai, tu, di questo ? »
Negare le sue idee e le sue emozioni. Accusarla di avere 
comportamenti fuori luogo. Rimproverarla per come è te­
nuta la casa, per i bambini, per i suoi vestiti, per le spese.
Ti occupi talmente male dei bambini che ti denuncerò 
perché te li tolgano.
Criticare il suo aspetto fisico.
Mio marito prendeva in giro ogni giorno il mio naso 
grosso e il mio seno piatto e, se mi lamentavo, lo giu­

---

30
Aggressioni e conseguenze
stificava dicendo che non era una critica, ma sempli­
cemente la realtà.
Significa anche attaccare la sua famiglia, i suoi amici, i 
suoi valori con critiche sistematiche. Significa prendersela 
con i bambini visto che, per molte donne, i gesti aggressivi 
del coniuge nei confronti dei figli sono vissuti come una vio­
lenza psicologica su loro stesse.
Quando reagivo, smetteva di aggredirmi, ma se la 
prendeva con nostro figlio: «Guarda il tuo marmoc­
chio, è come sua madre, lagnoso, piagnucolone. Un al­
tro che non combinerà niente di buono ! »
Gli attacchi possono riguardare la «femminilità» della 
compagna, la sua capacità di essere una brava padrona di ca­
sa o una donna attraente:
- Se facevo un po’ la carina con lui, mio marito mi re­
spingeva dicendomi che non si poteva desiderare una 
racchia come me.
- Quando alla fine ho lasciato mio marito, mi ha det­
to che ero una tale nullità che nessun altro uomo ne 
avrebbe voluto sapere di me. Ancora anni dopo, pur 
sapendo di essere una donna attraente, non mi sento 
capace di piacere a un uomo.
Criticare una donna sulla sua capacità di allevare bene i 
figli è efficacissimo perché le si può far credere che se i bam­
bini sono difficili o vanno male a scuola, è a causa sua.
- Appena manifestavo il desiderio di avere un bam­
bino, mio marito diceva che, fragile com’ero, l’avreb­
be stupito se avessi potuto fare bambini. Aggiungeva 
che, in ogni caso, non sarei stata capace di allevarli. 
- Quando mia figlia portava a casa qualche nota da 

---

La violenza psicologica
3i
scuola, non era lei ma io a prendere una lavata di te­
sta perché non ero «capace di controllare compiti da 
scuola media»!
Lo svilimento può essere realizzato con parole che sem­
brerebbero sincere e corrette. Si tratta di manipolare la don­
na senza che lei ne sia consapevole, di minare la sua autosti­
ma, di condurla a perdere la fiducia in se stessa.
Stando a uno studio fatto in Québec, benché anche le 
donne siano capaci di denigrare il coniuge, le critiche sono 
diverse a seconda dei sessi. Gli uomini attaccano le mogli so­
prattutto riguardo al loro ruolo di madri, alle doti casalinghe 
o alle qualità amatorie, il che corrisponde allo stereotipo so­
ciale della donna. Le critiche delle donne, per logica conse­
guenza, si appuntano sugli stereotipi maschili (ruolo sociale 
dell’uomo).
Ecco come, al ritorno da uno snervante week-end a 
casa di amici, Judith ha rimproverato suo marito: «Du­
rante il week-end, non hai aperto bocca. Non hai par­
tecipato alla conversazione, non hai aiutato, hai pas­
sato il tempo a giocare a giochini scemi sul tuo cellu­
lare ! »
Le umiliazioni.
Umiliare, svilire, ridicolizzare costituiscono il connotato 
specifico della violenza psicologica. Visto che l’altro è sol­
tanto una valvola di sfogo per la rabbia che si ha dentro di 
sé, gli si nega un’esistenza propria: non lo si rispetta.
Maxime aveva l’abitudine di dare alla moglie il dena­
ro per il mese gettandolo per terra. A lei non restava 
che mettersi a quattro zampe a raccoglierlo, senza di­
re niente...

---

32
Aggressioni e conseguenze
Sputare in faccia, spernacchiare quando la persona parla 
o, se il messaggio non dovesse essere abbastanza chiaro, usa­
re metodi piu radicali...
- Quando ero in bagno a truccarmi, il mio compagno 
veniva a orinare nel lavandino, accanto a me. Io pro­
testavo dicendogli che il water era fatto apposta per 
quello, e lui mi rispondeva che ero proprio schifiltosa, 
che tutti gli uomini facevano cosi. Più che intenzione 
di rompere le scatole, sentivo che in lui c’era la preci­
sa volontà di umiliarmi, ma non sapevo fare nient’al- 
tro che protestare. Allora, mi dava della brontolona. 
- Mentre gli stavo rimproverando le sue infedeltà, mio 
marito mi ha trascinata in bagno e buttata per terra: 
«Sto per farti vedere che cosa sei per me! » E mi ha 
orinato addosso.
Spesso, e ne riparleremo tra poco, si tratta di umiliazio­
ni a contenuto sessuale. Generano un senso di vergogna, che 
diventa un ostacolo supplementare a parlarne e a farsi aiu­
tare. Le violenze psicologiche, la sistematica denigrazione, 
gli insulti provocano una frattura identitaria, un cedimento 
interiore. Questi attacchi mirano infatti aU’autostima della 
persona, maschio o femmina, che finirà per far proprio il di­
sprezzo e non si sentirà più degna di essere amata.
E poi, come si fa a trovare le parole per descrivere le umi­
liazioni ? Come si fa a raccontare cose tanto intime, e so­
prattutto la violenza sessuale ?
All’epoca, non volevo parlarne, perché mi vergogna­
vo di accettare di essere trattata a quel modo. Anche 
se è accaduto contro la mia volontà, ho pensato a lun­
go che fosse stata colpa mia. Adesso, preferirei di­
menticare quel periodo, ma la vergogna torna appena 
ci ripenso.

---

La violenza psicologica
33
Le intimidazioni.
Sbattere le porte, rompere oggetti per manifestare il pro­
prio cattivo umore costituiscono atti di intimidazione. Quan­
do una persona si sfoga sugli oggetti, il partner può inter­
pretarlo come una forma di violenza repressa. Ciò nono­
stante, si tratta né più né meno che di violenza indiretta. Il 
messaggio da trasmettere all’altro è: «Guarda la mia forza! 
Guarda cosa posso far(ti) ! »
La minaccia e l’ostilità sono ancora più chiare quando 
l’uomo giocherella ostentatamente con un coltello o guida in 
modo pericoloso. Lo scopo di questi comportamenti è fare 
paura all’altro.
Se incominciavamo una discussione in macchina e io 
non ero d’accordo con lui, mio marito si metteva a gui­
dare sempre più veloce, rasentando i fossi, con bru­
sche sterzate, finché non lo supplicavo e dicevo tutto 
quello che voleva lui.
L’uomo violento può giocare a terrorizzare la compagna 
anche con aggressioni indirette, per esempio maltrattando 
l’animale di casa.
L’indifferenza alle richieste affettive.
La violenza morale consiste anche nel rifiuto di interes­
sarsi all’altro. Significa essere insensibile e incurante nei 
confronti del partner o fare vistosa mostra di rigetto o di­
sprezzo.
Mio marito non mi ha mai picchiata. Potrei addirit­
tura dire che non mi ha mai toccata troppo. Era un 
uomo piuttosto freddo e serio, che sapeva sempre tut­

---

34
Aggressioni e conseguenze
to meglio degli altri. All’inizio della nostra relazione, 
mi aveva detto che era fatto così e che non sarebbe 
mai cambiato. Un giorno mentre stavamo andando da 
certi amici, ho cercato di prenderlo per mano, per la 
strada, e di dargli un bacio. Mi ha respinta malamen­
te dicendo: «Solo perché viviamo assieme non è che 
dobbiamo sbaciucchiarci tutto il giorno ! » Perfino du­
rante l’atto sessuale rifiutava di baciarmi. Stavo male 
con lui e ho dovuto lasciarlo, ma non avevo niente di 
oggettivo da rimproverargli e lui mi diceva che ero io 
a essere troppo esigente.
Significa ignorare le sue esigenze, i suoi sentimenti, o 
creare intenzionalmente una situazione di carenza e di fru­
strazione per mantenere l’altro nell’insicurezza.
In tutta la mia vita coniugale, non ho mai avuto una 
sola discussione con mio marito. Nessuno scambio di 
opinioni. E sì che credo di avergli domandato mille 
volte che cosa aveva da rimproverarmi, perché mi fa­
ceva tanto male. Non ho mai avuto una sola risposta. 
Non ho mai visto un’ombra di compassione nel suo 
sguardo.
Significa rifiutarsi di parlare con l’altro, di uscire insie­
me, di accompagnarlo all’ospedale, di andare alle feste di fa­
miglia. Significa tenere il muso per giorni senza che se ne 
sappia il motivo. Significa anche non tener conto dello sta­
to fisico o psicologico della compagna, per esempio volendo 
fare l’amore dopo una lite violenta, oppure pretendere che 
sbrighi le faccende quando è ammalata.
Avevo appena incominciato una gravidanza difficile 
e il medico mi aveva chiesto di restare distesa il più 
possibile, ed ecco che mio marito pensò bene di invi­
tare sei colleghi a cena, precisando che era importan­

---

La violenza psicologica
35
te per lui che io preparassi un pasto eccellente. Non 
mi propose nemmeno una volta di aiutarmi. Dopo la 
cena, dovetti andare all’ospedale per un’emorragia. 
Non mi accompagnò, con il pretesto che il giorno do­
po doveva alzarsi presto per lavoro. Quando tornai a 
casa dopo un falso allarme di parto, fece come se non 
fosse successo niente.
Le minacce.
La violenza psicologica può comportare minacce: si mi­
naccia di portarsi via i bambini, di tagliare i fondi, di pren­
dere a botte, di suicidarsi. Si può anche insinuare che ci sa­
ranno rappresaglie sulla cerchia dei conoscenti, se la donna 
non si comporterà come ci si aspetta. L’anticipazione di un 
colpo fa altrettanto male alla psiche del colpo vero, e l’ef­
fetto è rafforzato dall’incertezza sulla realtà della minaccia 
in cui la persona viene tenuta. E in questo modo che si rie­
sce a mantenere un potere sull’altro.
Il ricatto del suicidio costituisce una violenza di estre­
ma gravità, perché porta il partner ad addossarsi la respon­
sabilità della violenza: «E colpa mia, non ho saputo aiu­
tarlo ! »
Tutti questi espedienti, presi separatamente, possono 
rientrare nel quadro di una classica scenata di coppia; a co­
stituire la violenza sono invece la loro ripetizione e il loro 
protrarsi nel tempo, oltre all’asimmetria negli scambi.
Al contrario di quanto accade in una lite coniugale, dove 
esiste un limite a quello che ci si può dire, in questo tipo di 
relazione basato sulla violenza psicologica, il violento mira 
alle emozioni del partner o, più esattamente, alle sue fragi­
lità emotive. Quando si vive in coppia, si conosce l’altro in­
timamente, si sanno le sue debolezze, e quindi si può colpi­
re con precisione, proprio li dove fa male. Si può approfit­

---

Aggressioni e conseguenze
tare di una confidenza, di una confessione, per distruggere 
meglio l’altro.
Quando avevano deciso di mettersi insieme, Marie 
aveva spiegato a Sylvain che i suoi difficili rapporti 
con la propria famiglia dipendevano dal fatto che lo 
zio aveva abusato sessualmente delle sue due sorelle e 
che la madre aveva rifiutato di rompere i rapporti con 
l’uomo. Marie, che all’epoca dei fatti aveva diciasset­
te anni, non l’aveva sopportato, preferendo andarse­
ne a stare da sola.
In seguito, ogni volta che Sylvain diventava violento 
e che Marie tentava di difendersi, lui la trattava da 
pazza: «Non c’è da stupirsi, con la famiglia che hai! » 
E minacciava di andare a raccontare in giro che lei ve­
niva da una famiglia incestuosa.
Al momento del divorzio, Sylvain chiamò le persone 
che avrebbero potuto testimoniare a favore di Marie 
per vuotare finalmente il sacco su quel segreto di fa­
miglia.
La violenza psicologica costituisce un processo volto a sta­
bilire o a mantenere un dominio sul partner. Come vedremo 
tra poco, è una violenza che segue un determinato schema; 
si ripete e si rafforza con il tempo. Si comincia con il con­
trollo sistematico dell’altro, poi arrivano la gelosia e le mo­
lestie assillanti, e alla fine le umiliazioni e il disprezzo. Il tut­
to per rafforzare e accrescere se stessi, sminuendo l’altro.
La mancanza di rispetto e le critiche potrebbero sembra­
re anodine se fossero isolate, mentre invece quelle parole e 
quei gesti si inseriscono in un processo altamente distrutti­
vo per l’autostima della persona che li subisce. La ripetiti­
vità e il carattere umiliante di tali situazioni possono provo­
care un vero e proprio logorio mentale e addirittura condur­
re la persona al suicidio.
La violenza psicologica viene negata sia dall’aggressore 

---

La violenza psicologica
37
sia dai testimoni, che non vedono niente, e questo fa si che 
la vittima dubiti di ciò che prova. Nulla comprova la realtà 
di ciò che subisce. E una violenza «pulita».
L’individuo dominante usa la violenza per restare nella 
sua posizione di onnipotenza. Per lui, l’aggressione è soltanto 
lo strumento che gli permette di ottenere o di conservare ciò 
che desidera, ossia il potere.
Le minacce e le azioni destinate a terrorizzare l’altro so­
no l’ultima tappa prima dell’aggressione fisica. Eppure, a 
questo stadio, non trapela niente. A differenza di quanto ac­
cade quando c’è violenza fisica e una serie di elementi ester­
ni (referti medici, testimoni oculari, verbali di polizia) com­
provano la veridicità della violenza.
Non necessariamente le donne sperimentano ognuna del­
le forme di violenza che descriveremo, ma bisogna sapere che 
esse sono tutte collegate e che gli uomini violenti passano 
dall’una all’altra, giustificando il fatto con il comportamen­
to inappropriato della loro compagna.

---

Capitolo terzo
Differenti schemi di violenza
Le aggressioni fisiche.
Il più delle volte, la violenza fisica interviene solo se la 
donna resiste alla violenza psicologica. L’uomo non è riu­
scito a controllare a sufficienza una compagna troppo indi­
pendente. Dal momento che lascia tracce visibili, è l’ag­
gressione fisica, e non il precedente abuso psicologico, a es­
sere considerato violento sia dalla donna sia dal mondo 
esterno. Quando si chiama la polizia o le associazioni, in ge­
nere è a seguito di un’aggressione fisica. Nel 1998 era que­
sto il caso dell’84 per cento delle donne che hanno contat­
tato l’associazione francese Violence conjugate - Femmes 
info service.
Quando le aggressioni fisiche non sono frequenti, è raro 
che te donne si sentano vittime. Secondo loro, qualche per­
cossa isolata ha sempre una logica spiegazione: lui aveva qual­
che grana sul lavoro, oppure era stanco.
Certo, te aggressioni fisiche non sono quotidiane; insor­
gono quando si verifica l’impossibilità di parlare di un pro­
blema, quando non si riesce più a pensare e a tradurre in pa­
role il proprio malessere. Fino a che te tracce sono minime, 
te donne esitano a denunciare. Per esempio, questa donna a 
cui ho domandato se suo marito l’avesse picchiata:
No, non mi picchia proprio mai! Certo, di tanto in 
tanto, mi dà una strapazzata. Non mi piace la parola 
«picchiare», perché è intollerabile, mentre «strapaz­
zare» è meno grave.

---

Differenti schemi di violenza
39
Quando non sembra intenzionale, non sempre la violen­
za fisica è riconosciuta come tale dalla donna:
Dopo la nascita del loro figlioletto, Gerard, il marito 
di Sophie, era diventato sempre piu geloso. La sorve­
gliava, la isolava, la ossessionava, ma non l’aveva mai 
«picchiata». Quando arrivò da me quella settimana, 
Sophie aveva un grosso ematoma sulla guancia, e mi 
disse: «Mio marito voleva ascoltare i messaggi sul mio 
telefono. Me l’ha strappato di mano. Quando ho cer­
cato di riprenderlo, mi ha spinta via con uno sgabello 
e mi ha fatto cadere. Ho qualche grosso ematoma, ma 
non posso sporgere denuncia perché non mi ha colpi­
ta direttamente con lo sgabello; sono caduta da sola».
Gli atti di violenza fisica possono accadere una sola vol­
ta oppure ripetersi ma, se non vengono denunciati, si verifi­
ca sempre un aumento di intensità e frequenza. In seguito, 
è sufficiente ricordare la prima aggressione con le minacce o 
con un gesto perché, secondo il principio del riflesso condi­
zionato, la memoria riproponga l’incidente alla vittima e la 
porti a sottomettersi di nuovo.
La violenza fisica include una vasta gamma di sevizie che 
possono andare da un semplice spintone all’omicidio: pizzi­
chi, schiaffi, pugni, calci, tentativi di strangolamento, mor­
si, bruciature, braccia torte, aggressioni con arma da taglio 
o da fuoco... Nemmeno il sequestro è da escludere, come ab­
biamo visto in precedenza con Diane. Colpire di piatto al 
ventre con la mano, tirare i capelli, spintonare, torcere le 
braccia non lascia tracce, e certi uomini lo sanno con sicu­
rezza. Un foulard o un indumento a collo alto bastano a ma­
scherare un tentativo di strangolamento. Però, quando i vio­
lenti si scatenano, si vedono a volte arrivare al Pronto soc­
corso degli ospedali donne ridotte in uno stato simile a quello 
dei pugili dopo un incontro, con l’arcata sopracciliare a pez­
zi, fratture nasali o perforazioni del timpano.

---

4°
Aggressioni e conseguenze
Molte percosse sono dirette al ventre quando la donna è 
incinta, quasi dovessero mettere a repentaglio la sua capa­
cità di riprodursi, oppure al viso, agli occhi, come a voler an­
nullare lo sguardo che può giudicare e distruggere la mente. 
In questi casi appare con estrema chiarezza che con tali ge­
sti si intende annullare l’altro in quanto soggetto.
Attraverso i colpi si mira a segnare il corpo, a forzare l’in­
volucro corporeo della donna, in modo da far cadere anche 
l’ultima barriera di resistenza e possederla interamente. E il 
marchio del dominio, il segno che permette di leggere sul cor­
po l’accettazione dell’essere stati sottomessi.
Quando le donne hanno subito umiliazioni molto a lun­
go senza aver saputo reagire, può accadere che un episodio 
di violenza fisica, punito dalla polizia, provochi in loro uno 
scatto che consente di trovare una via d’uscita. Per lo più, 
tuttavia, come abbiamo potuto vedere nel caso di Diane e 
Stéphane, la denuncia alla polizia placa le aggressioni fisiche, 
mentre la violenza resta e si manifesta altrimenti, per esem­
pio con attacchi verbali o psicologici.
Può perfino capitare, se la donna reagisce alle percosse e, 
eventualmente, le ricambia, che l’uomo rivolti la situazione 
a proprio vantaggio accusando di violenza la compagna. In 
tal caso si può finire per credere che si tratti di una banale 
scenata coniugale.
A proposito della violenza psicologica, abbiamo visto che 
le vittime hanno dubitato a lungo della realtà del maltratta­
mento subito. Per le medesime ragioni, può accadere la stes­
sa cosa anche con un’aggressione fisica.
Dopo un’ennesima lite con il marito Francois, Nadia 
va a sedersi sul davanzale della finestra di camera sua. 
Francois la raggiunge, furibondo, la tratta da «brutta 
stronza», la scuote, poi la spinge. Nadia cade dalla fi­
nestra del primo piano. Malgrado un trauma cranico, 
Nadia non contraddirà la versione di Francois, che 

---

Differenti schemi di violenza
4i
parla di un incidente a seguito di una caduta. Non è 
più sicura di niente.
La violenza fisica può anche manifestarsi in modo indi­
retto, con le torture a un animale di casa oppure malmenan­
do un figlio di altro letto. Scopo di questi attacchi è fare pau­
ra, ma è fisicamente altrettanto doloroso che se la percossa 
fosse stata data realmente.
Anche quando i colpi non sono assestati davvero, la don­
na vive la sofferenza attraverso il proprio corpo. Ha mal di 
testa, di pancia, dolore ai muscoli ecc., come se avesse in­
corporato dentro di sé il messaggio di odio. Tutti gli studi 
dimostrano che le donne che subiscono violenza, fisica o psi­
cologica che sia, presentano uno stato di salute nettamente 
meno buono rispetto alle altre donne e consumano molti più 
medicinali, soprattutto psicofarmaci. E quindi evidente che 
c’è un legame fra questo e la violenza psicologica. Il gesto 
violento, annunciato ma non realizzato, ha un effetto al­
trettanto (se non più!) distruttivo della vera percossa, che 
non necessariamente arriva quando uno se la aspetta.
Spesso, è quando le donne hanno preso la decisione di an­
darsene che il loro compagno è più violento fisicamente. Le 
donne lo sanno ed è per questo che hanno paura di aggrava­
re le cose andando via. Il ricatto, le minacce e la manipola­
zione sono temute e temibili: «Se me ne vado, ci saranno 
rappresaglie. Posso davvero accettarlo ?» Capita perfino che 
si preoccupino che l’uomo ci stia male, che si deprima o ad­
dirittura si suicidi.
E per questo che le donne hanno bisogno di essere assi­
stite e appoggiate, in modo da separare ciò che è ricatto da 
ciò che invece va preso sul serio. A volte bisogna allestire un 
vero e proprio piano di protezione per aiutarle a vederci chia­
ro. Ne parleremo ancora.

---

42
Aggressioni e conseguenze
La violenza sessuale.
E la forma di violenza di cui le donne fanno piu fatica a 
parlare, eppure si verifica in moltissimi casi. La violenza ses­
suale copre uno spettro assai ampio che va dalla molestia al­
lo sfruttamento sessuale, passando per lo stupro da parte del 
coniuge.
Può significare obbligare qualcuno a praticare attività 
sessuali pericolose o degradanti, fantasie sgradevoli; per lo 
piu, però, si tratta semplicemente di costringere una perso­
na a un rapporto sessuale non voluto, sia suggestionandola 
(ma quanto sei bigotta!) sia con la minaccia. Per esempio, 
si può imporre una gravidanza a una donna che non la de­
sidera, sapendo che l’arrivo di un bambino può essere un 
metodo supplementare per controllarla. Le violenze sessua­
li possono essere all’origine di traumi pelvici o del contagio 
di malattie sessualmente trasmissibili: in un contesto del ge­
nere, le donne non sono nella posizione di pretendere un 
preservativo.
In un recente studio1 realizzato su un campione di 148 
donne, vittime di violenza familiare oggetto di una decisio­
ne giudiziaria, il 68 per cento delle interrogate ha riferito di 
aver dovuto subire, oltre a botte e ferite, anche violenze ses­
suali coniugali, e le donne aggredite sessualmente presenta­
vano maggiori sintomi psicologici post-traumatici di quelle 
che avevano subito una semplice violenza fisica priva di con­
notazioni sessuali.
1 j. mcfarlane e altri, Intimate partner sexual assault against woman : frequency, 
health consequences, and treatment outcomes, in «Obstetrics & Gynecology», 105 
(2005), pp. 99-108.
Un rapporto sessuale imposto viene spesso taciuto perché 
fa parte del «dovere coniugale», ancora oggi considerato un 
diritto per l’uomo e un obbligo per la donna. Molte donne 

---

Differenti schemi di violenza
43
accettano rapporti sessuali che non desiderano semplice- 
mente perché il partner smetta di tormentarle.
Non sempre è facile distinguere un rapporto sessuale con­
sensuale da uno estorto. Quante donne dicono: «Ho finito 
per cedere perché prima mi ha supplicata, poi ha fatto finta 
di niente, poi mi ha minacciata! »
Da quando suo marito è violento, Pascale non prova 
più molto desiderio sessuale, ma lui la sollecita tal­
mente tanto, la ricatta a tal punto, che lei finisce per 
cedere, dicendosi «Se soddisfo il suo desiderio, sarà 
più calmo; le cose andranno meglio ! »
In uno studio realizzato in Québec su 200 donne vittime 
di violenza matrimoniale2, tre quarti di loro (75,4 per cento) 
avevano fatto presente che i rapporti sessuali con il coniuge 
erano un modo per stare tranquille.
2 Gruppo provinciale dei centri di accoglienza e delle case rifugio per donne 
vittime di violenza, 1987.
La violenza sessuale ha due modi di manifestarsi: attra­
verso l’umiliazione e/o il dominio.
Quando il partner la umilia, la donna si sente degradata 
come essere umano. Non è altro che una variante della vio­
lenza psicologica: si tratta di sminuirla.
Quando i miei figli erano piccoli, ogni settimana c’era 
una trasmissione televisiva con donne a seno nudo. 
Mio marito non se la perdeva mai, si piantava davan­
ti al televisore e chiamava i nostri figli: «Ragazzi, ve­
nite a vedere che belle pupe con certe tette grosse. Mi­
ca come vostra madre ! » Poi, di fronte ai bambini, se­
guiva tutta una serie di apprezzamenti pesanti sui seni 
delle vere donne e sul mio petto piatto. E chiaro che, 

---

44
Aggressioni e conseguenze
all’inizio, mi lamentavo, ma lui mi ha ripetuto tal­
mente tante volte che non ho nessun senso dell’umo­
rismo, che a tutti gli uomini piacciono i seni grandi, 
che alla fine, in quei momenti, andavo a chiudermi in 
cucina.
Quasi tutti gli uomini violenti, nei momenti di nervosi­
smo, usano un vocabolario volgare, insulti svilenti che assi­
milano la donna a una prostituta: «Lurida puttana, buona 
giusto a succhiare c... ! »
Ma la violenza sessuale è soprattutto un modo per domi­
nare l’altro. Non ha niente a che vedere con il desiderio, è 
semplicemente, per un uomo, un modo di dire «Tu mi ap­
partieni». Va precisato che molti uomini alimentano le loro 
fantasie sessuali con pratiche tratte dalla pornografia, dove 
il dominio del maschio è rappresentato in modo caricaturale.
Questa violenza fatta di dominio e di asservimento può 
anche riguardare un uomo all’interno di una coppia omoses­
suale o eterosessuale; gli insulti sono del medesimo tenore: 
l’uomo viene «femminilizzato» e trattato da femminuccia, 
da sciacquetta, da puttana.
Di fronte a una pressione di questo tipo, certe donne non 
sanno quali limiti porre alle richieste sessuali del partner:
Sophie conobbe Rémy quando aveva appena dicias­
sette anni. Lui era più grande e aveva già una buona 
posizione sociale. Lei era un’insicura e non si trovava 
attraente. Rémy aveva esigenze sessuali molto inten­
se e, dal momento che lei non si sentiva all’altezza, 
aveva accettato, a malincuore, di praticare lo scambi- 
smo. Quando però aveva rifiutato di continuare quel­
le pratiche sessuali che non le piacevano affatto, lui 
era andato su tutte le furie: «Prima dai un giocattolo 

---

Differenti schemi di violenza
45
a un bambino, e poi glielo levi! » Lei si era sentita in 
colpa e lui aveva portato per un periodo delle donne 
in casa. Inoltre, tiene il conto preciso dei loro rapporti 
sessuali. Pretende anche che, la sera, lei indossi un ab­
bigliamento sexy (reggicalze, calze eleganti, scarpe col 
tacco altissimo...) «All’inizio, lo facevo per fargli pia­
cere, adesso lo faccio per stare tranquilla perché, in 
caso contrario, va a finire che diventa violento».
Spesso, le compagne illegittime, le «amanti», si sentono 
obbligate ad accettare di più, anche a costo di diventare og­
getti sessuali.
Delphine era infermiera nella clinica dove Martin la­
vorava come medico. Fin dall’inizio della loro rela­
zione, lui, in privato, si era dimostrato verbalmente 
violento; la trattava da puttana, da sporcacciona, le 
diceva che era una nullità, un’incapace. Con il prete­
sto che non era sua moglie, lei doveva accettare tutte 
le sue fantasie sessuali; per esempio, un giorno l’ha 
portata al Bois de Boulogne e l’ha obbligata a prati­
care una fellatio a un Nero. Lei ha finito per crollare 
e ha tentato di fuggire, ma lui l’ha inseguita, acciuf­
fata e poi violentata. Quando è rimasta incinta, lui ha 
avuto paura che lo ricattasse ed è andato a casa sua 
con gli strumenti necessari per praticare personal­
mente l’aborto. E stato questo a spingere Delphine a 
porre fine alla relazione e a sporgere denuncia.
Anche se questa faccenda è stata giudicata dalla legge, 
questa donna resta gravemente traumatizzata. Quando cer­
cano di sfogarsi all’esterno, le donne fanno spesso fatica a 
farsi capire perché, secondo molta gente, sono masochiste 
per natura. Ora, il masochismo consiste nel provare piacere 
a sottomettersi durante un gioco sessuale. Non significa af­
fatto che debba succedere lo stesso nella vita normale. Ep­

---

46
Aggressioni e conseguenze
pure può accadere che, con la forza e il ricatto, un uomo im­
ponga questo genere di pratiche a una donna che non lo desi­
dera per niente. In tal caso, la donna si troverà nella posizio­
ne di schiava sessuale. Farà inoltre molta fatica a essere cre­
duta, nel caso che alla fine riesca a sfuggire al suo «padrone».
Fin dall’inizio della sua relazione con Celine, Bernard 
si era mostrato «particolare» durante i loro rapporti 
sessuali. La pizzicava, la pungeva, la sculacciava. A lei 
questo non piaceva, ma lui sosteneva che era norma­
le, che era appena un po’ di pepe per evitare la routi­
ne. Quando decise di praticare lo scambismo, lei ac­
cettò a malincuore. Bernard la introdusse negli am­
bienti sadomasochisti.
Le metteva anelli nel sesso, le legava i seni. La fru­
stava, le dava scariche elettriche negli organi genitali 
con un piccolo apparecchio. Se Céline protestava, si 
ritrovava legata in cantina. Se invece si controllava e 
non gridava, lui la coccolava ed era gentile con lei. 
Per due volte lei aveva deciso di andarsene e divor­
ziare, ma ogni volta, lui era andato a cercarla dicendo 
che, se fosse andata via, avrebbe raccontato al giudi­
ce che si prostituiva, in modo da non farle avere la cu­
stodia dei figli: «Ho le foto, non potrai certo soste­
nere che non te ne andavi a letto con tutti ! » Duran­
te uno dei tentativi di fuga, il poliziotto con cui si era 
lamentata diede l’indirizzo del suo rifugio al marito, 
che cosi potè andare a riprenderla. Bernard era riu­
scito a convincere la polizia che, in seguito a una lite, 
la moglie si era portata via uno dei loro bambini.
Céline non sapeva come fare per venirne fuori perché 
si vergognava di parlare di quello che le faceva il ma­
rito: «Come si fa a dire queste cose a qualcuno che 
non immagina nemmeno che esistano ! »
Un giorno, approfittando del calo di sorveglianza del 
marito, Còline è riuscita ad andarsene, portando con sé

---

Differenti schemi di violenza
47
alcune prove di ciò che aveva subito. É stata deposita­
ta una denuncia per percosse e ferite volontarie, tortu­
re e atti di barbarie. Al momento, Bernard è rimasto 
nella casa coniugale e ha conservato la macchina e la ca­
sa di campagna. Céline vive in un piccolo monolocale.
La violenza sessuale può proseguire anche dopo la sepa­
razione, attraverso minacce e molestie:
Anne lascia Gérard dopo un anno e mezzo di relazio­
ne: «perché mi mentiva, non mi rispettava, mi tradi­
va, e forse semplicemente perché non lo amavo, o non 
lo amavo più». Durante la loro storia, a volte aveva­
no filmato i loro rapporti intimi.
Furioso per essere stato lasciato, Gérard crea una pro­
pria pagina web su Internet con alcune foto di Anne 
durante l’atto sessuale accompagnate da commenti 
osceni. Non soltanto la informa della cosa comuni­
candole l’indirizzo del sito, ma aggiunge che è in pro­
cinto di spedire un dvd con i loro giochi erotici agli 
amici, ai colleghi e al datore di lavoro di Anne, la qua­
le viene a sapere che Gérard ha effettivamente spedi­
to per corriere ai suoi superiori alcune foto in cui è nu­
da, con il commento: «Fate attenzione a questa qui, 
è una cagna ! »
Anne crolla: «Sono oltraggiata dall’immagine che dà 
di me. Mi vergogno di aver condiviso così a lungo la 
vita con uno che mi disprezza al punto di esibirmi co­
me un oggetto». Malgrado le minacce di rappresaglie 
di Gérard, Anne si è decisa a sporgere denuncia alla 
polizia, ma resta traumatizzata e si sente in colpa per 
avergli concesso la sua fiducia e il suo corpo.
Qualunque violenza sessuale costituisce un trauma di 
estrema gravità. Può succedere che una persona cui sia sta­
ta imposta una violenza sessuale finisca per vivere con la con­

---

48
Aggressioni e conseguenze
vinzione di essere spregevole e inaccettabile per qualunque 
altro partner.
La pressione economica e finanziaria.
La pressione economica va considerata a tutti gli effetti 
una particolare forma di violenza psicologica, una pastoia o 
un ricatto supplementare che impedisce alle donne di uscire 
dalla relazione alienante, visto che hanno difficoltà a lascia­
re il partner anche quando sono in grado di guadagnarsi da 
vivere in modo adeguato e addirittura quando la dipenden­
za materiale è invertita, come nell’esempio che segue. Con 
la scusa di un licenziamento o di un impiego precario, certi 
uomini finiscono per smettere di lavorare e si fanno mante­
nere dalle compagne. In questo caso, è il senso di colpa che 
le spinge a restare.
Sarah vive con Paul da otto anni. All’inizio, lavora­
vano entrambi; lo stipendio di Paul era nettamente 
superiore a quello di Sarah. Poi Paul ha perso il lavo­
ro. In seguito, è riuscito a ottenere alcuni colloqui di 
lavoro che sono andati male; ne è uscito scoraggiato e 
ha finito per smettere di cercare. Sarah paga l’affitto; 
del resto, il contratto è a suo nome, visto che ha ot­
tenuto l’alloggio tramite il suo lavoro. Paul non ha al­
cuna autonomia. Non solo non lavora, ma non si oc­
cupa nemmeno delle faccende domestiche.
Sarah se ne andrebbe volentieri, ma si chiede che ne 
sarebbe di lui senza di lei: «Mi dice che, se lo lascio, 
diventerà un senzatetto a causa mia. E poi non posso 
fargli questo. Mi fa pena. Cosa direbbero quelli che 
ci conoscono?»
Esiste anche il caso più classico in cui il timore delle dif­
ficoltà materiali, conseguenza della dipendenza economica, 

---

Differenti schemi di violenza
49
impedisce alle donne di lasciare un coniuge violento. Hanno 
paura di non riuscire a sbarcare il lunario, di non trovare la­
voro, né casa. Spesso, non conoscono i loro diritti e le pos­
sibilità di aiuto, e sono scoraggiate.
La pressione economica viene esercitata in modi diversi 
a seconda degli ambienti, ma, in tutti i casi, consiste nel 
togliere alla donna la sua autonomia, nel fare in modo che 
non abbia spazio di manovra se manifesta velleità di sepa­
razione.
Per assicurarsi di mantenere il potere finanziario, l’uomo 
può cominciare con il verificare sistematicamente tutti i con­
ti, rifiutare di dare abbastanza denaro oppure darlo con il 
contagocce, il tutto condito da osservazioni colpevolizzanti. 
Tutto ciò può spingersi fino al rifiuto di concedere alla pro­
pria compagna una carta di credito o un libretto di assegni. 
A volte ci si meraviglia che una donna che lavora non possa 
nemmeno avere accesso ai propri conti. Tale dipendenza può 
esistere, qualunque sia il livello dei redditi familiari, e capi­
ta che l’uomo mascheri la pressione economica quotidiana 
che fa subire alla moglie offrendole ogni tanto regali impe­
gnativi...
Dopo lunghi studi finanziati da Léa, ora Jéróme ha 
una buona situazione. La coppia possiede una bella 
auto, un bell’appartamento, una casa di campagna. 
Jéróme ritiene che il lavoro di Léa non sia in linea con 
la loro posizione sociale, e quindi le ha chiesto di ces­
sare le sue attività. Ormai è lui a prendere tutte le de­
cisioni riguardanti le spese, e non chiede mai il pare­
re della moglie. Lei ha soltanto un budget molto stret­
to per tutti i giorni. Jéróme vuole che lei sia sempre 
ben vestita, ma è lui a scegliere i vestiti che Léa deve 
indossare, «dato che paga».
Dopo una lite, e soprattutto se è stato fisicamente vio­
lento, ha preso l’abitudine di offrirle un gioiello o un 
foulard, per concludere con un «Di che ti lamenti?»

---

50
Aggressioni e conseguenze
L’uomo può cercare di convincere la moglie a lasciare la 
propria attività professionale o gli studi, sottolineando il fat­
to che i figli non stanno bene senza la madre, che i pasti so­
no raffazzonati, la casa mal tenuta, che il secondo stipendio 
serve solo ad aumentare le tasse ecc. Questa situazione im­
posta rende ancora più difficile qualunque tentativo di se­
parazione.
Avevo un buon posto all’università e, dato che ero 
decisamente in vista, c’erano forti probabilità di ot­
tenere responsabilità sempre maggiori. Fu allora che 
mio marito prese a criticare i miei colleghi, i miei su­
periori. Riuscì a convincermi che non avevo niente da 
aspettarmi da una carriera in una simile cerchia pro­
fessionale. Finii per dare le dimissioni.
In seguito, dato che era lui a guadagnare il denaro, ri­
teneva normale prendere da solo le decisioni finan­
ziarie sulla casa. Cominciò a gestire non solo i soldi 
che guadagnava lui, ma anche quelli che provenivano 
dall’eredità di mio padre. Quando protestavo, mi fa­
ceva notare che ero talmente spendacciona che face­
va così solo per proteggermi.
Nel caso particolare delle donne che esercitano la stessa 
professione del marito, come abbiamo visto per Diane e 
Stéphane, quali che siano le loro capacità, si ritrovano spes­
so in una posizione secondaria, incaricate di valorizzare il 
partner. Quelle che fanno da assistenti al marito di rado so­
no fiscalmente dichiarate «coniuge collaboratore» e, in caso 
di separazione, non godono di alcuna tutela.
In genere si pensa che questa dipendenza sia possibile so­
lo quando lo stipendio delle donne è inferiore a quello del lo­
ro compagno, ma abbiamo appena visto che non è una rego­
la assoluta; nelle coppie in cui è la donna a guadagnare di più 
del partner, questi può tranquillamente sminuire l’invidia­

---

Differenti schemi di violenza
5i
bile posizione della compagna lamentandosi che lei trascura 
la famiglia, e spesso si tratta di un argomento supplementa­
re per giustificare la propria violenza.
Anche se persistono patenti diseguaglianze di retribu­
zione fra donne e uomini, la dipendenza materiale delle don­
ne non è più forte come in passato, e ne sono derivate nuo­
ve forme di dominio molto più sottili. Tuttavia, il timore del­
le difficoltà pratiche spesso è solo un argomento razionale 
sollevato per procrastinare il momento di andarsene. Il vero 
ostacolo alla partenza delle donne vittime di violenze non è 
la dipendenza materiale, ma quella psicologica.
La molestia per intrusione («stalking»).
La maggior parte degli omicidi di donne avviene duran­
te la fase della separazione. Di fatto, la violenza e la pres­
sione psicologica in quel momento aumentano, e possono du­
rare a lungo anche dopo. L’uomo si rifiuta di lasciare l’ex 
compagna, come se fosse una sua proprietà. Non può fare a 
meno di lei, la sorveglia, la segue per strada, la assilla al te­
lefono, la aspetta all’uscita del lavoro. Capita che la donna 
sia costretta a traslocare. E come se l’aggressività e la vio­
lenza, che erano rimaste represse durante la relazione, si sfo­
gassero.
Negli Stati Uniti sono state prese alcune misure (protec­
tive orders) per proteggere le donne vittime di questo tipo di 
molestia, assai pericoloso perché può finire con un assassinio.
Dopo che Jennifer ha lasciato il suo ragazzo, Robert, 
lui la chiama sul telefono fisso varie volte al giorno, 
alternando le dichiarazioni d’amore e le minacce. Le 
lascia messaggi sul cellulare: «Manderò certe foto com­
promettenti ai tuoi genitori, al tuo lavoro! » Fa la po­
sta al suo appartamento per ore. Lei non osa uscire 

---

52
Aggressioni e conseguenze
perché ha paura. Quando lui suona al citofono, lei non 
si azzarda a rispondere. Per vendicarsi, Robert ha 
scritto «Ti amo» sulla sua porta e insulti sulla casset­
ta delle lettere. Le ha fatto recapitare alcune sue fo­
tografie con didascalie oscene. Poco dopo, le ha man­
dato proposte di matrimonio.
Jennifer ha conosciuto Robert cinque anni fa. All’ini­
zio, fra loro c’era una fortissima attrazione fisica. In 
breve, però, di fronte alle incoerenze del comporta­
mento di Robert, lei ha deciso di lasciarlo, ma lui le 
ha fatto il ricatto del suicidio e lei ha ceduto. In se­
guito, quando Jennifer ha di nuovo cercato di andar­
sene, Robert ha inscenato il suicidio: tornando dal la­
voro, lei l’ha trovato in stato comatoso e ha chiamato 
i pompieri. Ai soccorritori, lui ha ribattuto: «E stata 
una chiamata fasulla, la signorina è un’isterica! » 
Stavolta, è stata la violenza fisica che ha persuaso Jen­
nifer ad andarsene. In seguito a una banale discussio­
ne, in cui l’aveva trovata troppo distaccata, Robert le 
ha tirato i capelli e poi, a cavalcioni su di lei, si è mes­
so a colpirla: « Capisco il tizio di Vilnius ! »’ Lei era ter­
rorizzata perché lui parlava di suicidarsi insieme. Ro­
bert l’ha trattenuta per tutta la notte, ha voluto fare 
l’amore e ha scattato foto dei loro amplessi.
Jennifer teme di incancrenire le cose sporgendo de­
nuncia. Spera che Robert si calmerà da solo, con il 
tempo. Non è più cosi sicura di voler rompere. Quan­
do lui ha lasciato alcuni messaggi di scuse, lei si è sen­
tita incerta, domandandosi se era normale proteggersi 
da un uomo che tutto sommato non le vuole poi cosi 
male. Si dice che, se lui continuerà ad avere un com­
portamento normale, potrebbe avere voglia di riveder-
’ Il riferimento è alla morte di Marie Trintignant, massacrata dal compagno 
Bertrand Cantat, cantante dei Noir Désir, durante una lite in un hotel di Vilnius, 
città in cui l’attrice stava girando un film [N J.R].

---

Differenti schemi di violenza
53
lo. Gli cerca giustificazioni: «È una persona che può 
essere interessante, anche molto dinamica, ma è sven­
tato come un bambino e non può fare a meno di me».
Attraverso questo caso clinico, possiamo osservare l’am­
bivalenza di Robert: «Ti amo, ti odio». Ma anche l’ambiva­
lenza di Jennifer, che subisce una pressione psicologica tale 
da renderla incapace di distinguere ciò che è bene per lei da 
ciò che non lo è. Analizzeremo più oltre come sia possibile 
giungere a comportamenti così contraddittori da sembrare 
del tutto privi di buon senso.
L’omicidio del coniuge.
Le violenze coniugali sono una delle principali cause di 
morte per le donne. Stando al ministero dell’interno, in 
Francia a seguito di violenze familiari muoiono tre donne 
ogni quindici giorni. Negli Stati Uniti, il 70 per cento delle 
donne assassinate vengono uccise dal loro compagno o ex 
compagno e, nei due terzi dei casi, la morte era stata prece­
duta da violenze fisiche gravi4.
4 j. c. Campbell (a cura di), Assessing Dangerousness. Violence by Sexual Of­
fenders, Batterers and Child Abusers, Sage, London 1995.
Il cosiddetto crimine «passionale» gode di uno statuto 
speciale all’interno dell’opinione pubblica, perché sembra 
avere un che di assoluto, di amore senza rimedio.
In uno studio sulle notizie di cronaca dei giornali che ri­
feriscono i crimini passionali, si può notare che per i giorna­
listi, e di conseguenza anche per i lettori, il fatto di uccide­
re «per amore» costituisce immediatamente una circostanza 
attenuante. «Il criminale viene giustificato in ragione del ca­
rattere non previsto della sua azione e, oltretutto, ci si ri­

---

54
Aggressioni e conseguenze
chiama spesso al contributo della vittima nella genesi del de­
litto»5.
5 a. houel, p. mercader e H. sobota, Crime passtonel, crime ordinaire, Puf, 
Paris 2003.
Allo stesso modo, al momento delle sentenze, di solito i 
giurati manifestano una segreta simpatia per il criminale. 
Oppure ci si potrebbe chiedere se non si tratti piuttosto di 
un’inconscia antipatia per la vittima, che forse non si era mo­
strata all’altezza di un amore cosi intenso. Gli avvocati sot­
tolineano spesso la provocazione della vittima, per attenua­
re la responsabilità dell’autore.
Uccidere il coniuge può essere un atto d’impulso com­
piuto a partire da una base di ripetute violenze e di gelosia. 
In questo caso, la degenerazione del rapporto è giunta a un 
parossismo tale che il partner violento non sopporta piu l’al­
tro. A provocare il dramma, basta allora un incidente anche 
minimo.
Può anche succedere che la morte sia solo un eccesso - 
l’aggressore lo chiamerebbe «incidente» - nell’ambito di un 
contesto di violenza fisica abituale. E sufficiente un colpo di 
troppo, o una percossa più grave di un’altra per passare, se­
condo la formula legale, a «percosse che abbiano cagionato 
la morte senza intenzione di darla».
Come abbiamo detto, l’omicidio del coniuge si verifica 
per lo più al momento di una separazione. Se la metà delle 
donne assassinate lo sono da un uomo che conoscevano, un 
quarto di esse lo sono subito dopo essersi separate. Si fanno 
uccidere dopo la partenza o mentre progettano di andarse­
ne. L’omicidio corrisponde a una presa di coscienza dell’in­
sopportabile alterità dell’altro. E dunque chiaro che non si 
tratta di amore, ma di fusione.
La gelosia patologica, che è stata definita anche «para­
noia coniugale», è costituita da un continuo rimuginare sul­
la compagna. L’uomo dipende a tal punto dalla sua donna 

---

Differenti schemi di violenza
55
che, sentendosi abbandonato perché lei, limitandosi a esse­
re se stessa, gli sfugge, preferisce ucciderla per non vedere 
più questa alterità. Ovviamente poi non potrà più vivere per­
ché lei non c’è più, cadrà in un grave stato depressivo e po­
trà addirittura finire per suicidarsi.
Capita che l’omicidio sia stato più o meno premeditato. 
È il caso di certi gelosi che, ritenendo di aver subito un dan­
no o un’ingiustizia, uccidono per ottenere riparazione. Eli­
minando l’altro, il geloso vuole vendicarsi, riuscendo ad ave­
re l’ultima parola. La cosa può succedere quando la compa­
gna cerca di fuggire. In tal caso, la carica d’odio e gelosia 
dell’uomo si accentua: «Vedrà! Non andrà a finire cosi! Se 
mi lascia, nessun altro uomo l’avrà! » Questa idea ossessiva 
satura il soggetto al punto da non fargli vedere altra solu­
zione se non l’omicidio, che pure può danneggiare anche lui.
L’assassinio della compagna costituisce un atto di domi­
nio estremo. Certo, l’assunzione di alcol o di droga può aver­
vi parte, eliminando le inibizioni e scatenando le pulsioni ag­
gressive, ma, di base, si tratta di affermare la propria onni­
potenza, che può imporsi soltanto a prezzo della negazione 
dell’altro e del suo valore.

---

Capitolo quarto
Violenza ciclica o violenza perversa? 
Come distinguerle
La violenza ciclica.
I primi specialisti a studiare la violenza coniugale, in par­
ticolare Lenore E. Walker1, hanno descritto come essa si ma­
nifesti sotto forma di cicli, perché si tratta della variante più 
frequente, anche se non l’unica. Non tutti i rapporti violen­
ti conoscono infatti tali cicli. Come vedremo in seguito, sol­
tanto gli individui impulsivi e, in specie, quelli che presen­
tano una personalità borderline praticano una violenza ciclica.
1 L. E. walker, The Battered Woman, Harper & Row, New York 1979.
Questa violenza si stabilisce per gradi all’interno della 
coppia, all’inizio con tensioni e ostilità che non sempre ven­
gono individuati.
Il primo episodio violento si colloca spesso durante la gra­
vidanza o subito dopo il parto. Il nascituro è visto come l’in­
truso che sottrarrà l’attenzione della compagna all’uomo, che 
teme di essere messo da parte. Nella sua difficoltà a pensa­
re se stesso in veste di padre, l’uomo può veder ricomparire 
angosce legate a esperienze precoci difficili, soprattutto con 
la madre. Deve rinunciare a una posizione adolescenziale per 
diventare genitore, e certi uomini sono talmente turbati da 
questo passaggio che arrivano addirittura a mettere in dub­
bio la propria paternità: «Non è che poi è figlio del postino ?»
Classicamente, il ciclo di violenza si articola in quattro 
fasi e in modo ripetitivo. A ciascuna tappa, il pericolo per la 
vittima aumenta.

---

Violenza ciclica o violenza perversa ?
57
Una fase di tensione, di irritabilità dell’uomo, legata, se­
condo lui, a preoccupazioni o a difficoltà nel quotidiano. Du­
rante questa fase, la violenza non si manifesta in modo di­
retto, ma trapela dalle mimiche (silenzi ostili), dagli atteg­
giamenti (occhiate aggressive), o dal timbro della voce (tono 
irritato). Tutto quello che fa la compagna, dà fastidio. Lei, 
avvertendo la tensione, si blocca, si sforza di essere gentile, 
di calmare le acque per diminuire la pressione. Di conse­
guenza, rinuncia ai suoi desideri e fa in modo di acconten­
tare il compagno. Durante questa fase di accumulo della vio­
lenza, l’uomo tende a rendere la donna responsabile delle 
frustrazioni e dello stress della propria vita. Naturalmente, 
i motivi che accampa sono un semplice pretesto, e in nessun 
caso una causa della violenza; eppure, la donna si sente re­
sponsabile. Se chiede cosa c’è che non va, il compagno ri­
sponde che va tutto bene, che è lei che si inventa le cose, che 
ha una falsa percezione della realtà, e la fa sentire in colpa: 
«Di cosa parli?»; «Non capisco di che ti lamenti! »; «Mi dài 
noia, non ho fatto proprio niente ! » Si giunge allora alla vio­
lenza verbale e agli insulti, e la donna rimpiange di aver fat­
to una domanda.
Una fase di attacco in cui lui dà l’impressione di perdere 
il controllo di se stesso. Ecco allora urla, insulti e minacce; 
l’uomo può anche rompere oggetti prima di aggredire fisica- 
mente la compagna. La violenza fisica incomincia per gradi: 
spintoni, braccia torte, schiaffi, poi pugni ed eventualmen­
te l’uso di un’arma. Non è raro che a questo stadio l’uomo 
voglia avere rapporti sessuali, per meglio sottolineare il pro­
prio dominio. Gli uomini parlano spesso dello scoppio della 
violenza come di un sollievo, di uno scatenamento dell’ener­
gia negativa accumulata. La donna non reagisce perché, gra­
zie a piccoli, perfidi attacchi, il terreno è stato preparato, e 
lei ha paura. Può protestare, ma non si difende. Come ve­
dremo nel prossimo capitolo, di rado l’aggressione provoca 
collera in lei, quanto piuttosto tristezza e un senso di impo­

---

58
Aggressioni e conseguenze
tenza. Qualunque reazione irosa non fa che aggravare la vio­
lenza del partner, quindi la donna è indifesa e, influenzata 
psicologicamente com’è, spesso non ha altra via che la sot­
tomissione.
Una fase di scuse, di pentimento, in cui l’uomo cerca di 
cancellare o di minimizzare il proprio comportamento. E na­
turale che gli scoppi di violenza siano seguiti da rimorsi ma, 
dato che si tratta di una sensazione sgradevole, l’uomo cer­
ca di disfarsene trovando una spiegazione in grado di di­
scolparlo. La cosa più facile è dare la responsabilità alla com­
pagna: è lei che l’ha provocato; oppure può giustificare il suo 
comportamento con motivazioni esterne (ira, alcol o super­
lavoro). Questa fase ha la funzione di far sentire in colpa la 
donna, portandola a dimenticare la collera. In genere, lei fi­
nisce per dirsi che stando più attenta e modificando il pro­
prio comportamento potrà evitare che il compagno perda di 
nuovo la pazienza. L’uomo chiede perdono, giura che non 
succederà più, che consulterà uno psicologo, si iscriverà agli 
Alcolisti anonimi ecc. Se la donna riesce finalmente ad an­
darsene, lui contatta qualche intimo perché la convinca a tor­
nare. In quel momento, l’uomo è sincero, ma ciò non signi­
fica affatto che non ricomincerà. Troppo spesso le donne 
prendono per oro colato le belle promesse fatte durante que­
sta fase e concedono ben presto il loro perdono. Tanto più 
che l’uomo approfitta del momento per giustificarsi parlan­
do della propria infanzia infelice e per ricattare psicologica­
mente: «Solo tu puoi aiutarmi. Se mi lasci, non mi resta che 
morire ! »
Una fase di riconciliazione, definita anche fase della «lu­
na di miele»2, in cui l’uomo adotta un atteggiamento carino, 
2 Secondo Marie-France Casalis, consulente tecnica alla Commissione regio­
nale per i diritti delle donne dell’Ile-de-France, sarebbe meglio dire «pseudo luna 
di miele».

---

Violenza ciclica o violenza perversa?
59
all’improvviso si mostra attento, premuroso. Aiuta nei lavo­
ri di casa. Si mostra anche innamorato, offre regali, fiori, in­
vita al ristorante e si sforza di rassicurare la compagna. Può 
addirittura farle credere che è lei ad avere il potere. A vol­
te, questa fase viene interpretata come una manipolazione 
perversa degli uomini al fine di meglio «tenere» la donna. In 
realtà, in questo preciso momento, gli uomini sono sinceri 
perché sono terrorizzati dall’idea di essersi spinti troppo ol­
tre e di essere lasciati dalla moglie. Come vedremo in segui­
to, è la paura dell’abbandono che porta a questo cambia­
mento momentaneo, ed è la medesima paura che, piu tardi, 
li porterà a riassumere il controllo sulla compagna. Durante 
questa fase, le donne ricominciano a sperare perché ritrova­
no l’uomo affascinante che era stato capace di attrarle al­
l’epoca del primo incontro. Pensano che riusciranno a recu­
perare quell’uomo ferito e che, con l’amore, lui cambierà. 
Disgraziatamente, tutto ciò non fa che alimentare la speranza 
nella donna, aumentando cosi il suo livello di tolleranza agli 
attacchi. In genere, è in questo momento che lei ritira le que­
rele. Mentre la paura provata durante il periodo aggressivo 
potrebbe darle la voglia di porre fine alla situazione, il com­
portamento del compagno durante la fase di pentimento la 
stimola a rimanere. Il ciclo della violenza può cosi ricomin­
ciare...
Quando la violenza si è radicata, i cicli si ripetono, come 
una spirale che con il tempo accelera con crescente intensità. 
A mano a mano, il periodo di remissione diminuisce e la so­
glia di tolleranza della donna aumenta. Lei finisce per tro­
vare la violenza normale, addirittura giustificata. A un cer­
to momento, se il processo non viene interrotto da nessuna 
cesura, la vita della donna può essere in pericolo.
Esiste un enorme décalage nel comportamento dell’uomo 
durante la fase di tensione e durante quella di riconciliazio­
ne. Le donne dicono spesso che non si trovano più di fron­

---

6o
Aggressioni e conseguenze
te allo stesso uomo, ma a un dottor Jekyll e Mr Hyde. Du­
rante la prima fase, per sentirsi meglio, l’uomo ha bisogno di 
allentare la tensione che prova; durante la fase successiva (di 
riconciliazione), ha bisogno di rassicurarsi dato che teme di 
essere abbandonato.
Nell’uomo violento, esiste una sorta di dipendenza, di as­
suefazione a tale comportamento: non è più capace di cal­
marsi se non con la violenza. Una volta che il ciclo è inizia­
to, non può essere interrotto che dall’uomo stesso. Qualun­
que sia il suo atteggiamento, la donna non ha alcun modo di 
fermarlo. A quel punto, lei sceglie di coccolare e consolare il 
suo aggressore, in modo da dargli soddisfazione; lo osserva, 
spia i sottili segnali che possono preludere a una crisi: cam­
biamento di tono, modo particolare di aprire la porta ecc. 
Davanti alle violenze verbali, le donne tentano, per lo più, 
di spiegarsi o di calmare il partner. Di fronte alle aggressio­
ni fisiche, cercano di scappare o di rifugiarsi in un’altra stan­
za. Per loro è una questione di sopravvivenza, perché sanno 
che lo scontro diretto può aumentare la violenza. Alcune ri­
spondono alle percosse con le percosse, ma corrono il rischio 
di veder raddoppiare la violenza del partner oppure di pas­
sare per violente a loro volta. Comunque, capita che questo 
tipo di reazione segnali all’altro un limite da non oltrepassare.
La violenza perversa.
Esiste un’altra forma di violenza, molto più insidiosa, sot­
tile e protratta, ed è la violenza perversa. Naturalmente, si 
incontrano forme intermedie che si potrebbero definire «ci­
clicamente perverse».
Muriel e Benjamin hanno vissuto insieme per cinque 
anni prima di sposarsi. Secondo Muriel, a parte il fat­
to che Benjamin alle volte dava l’impressione di esse­

---

Violenza ciclica o violenza perversa ? 
61
re un bambino viziato, quel periodo è stato una vera 
favola.
Anche se entrambi desideravano un bambino, le cose 
hanno cominciato a guastarsi quando Muriel è rima­
sta incinta. Benjamin è diventato sempre più posses­
sivo ed esigente; ha cominciato a criticare tutto quel­
lo che Muriel amava e faceva. Rifiutava qualsiasi di­
scussione.
Quattro giorni dopo la nascita del loro bimbo, le co­
se sono peggiorate. Con un futile pretesto, lui è an­
dato in collera, ha rotto il lettino portatile del picco­
lo e ha strapazzato Muriel. In seguito, la pressione è 
aumentata ulteriormente. Svegliava la compagna quan­
do lei cercava di riposarsi tra due poppate e andava in 
giro per casa con un coltello. Giocava a terrorizzarla. 
Per esempio, guardando il braccio abbandonato del 
piccino addormentato, diceva: «Chissà a cosa somi­
glierebbe se il suo braccio fosse rotto! » Varie volte, 
uscendo di casa, interrompeva l’elettricità in modo 
che lei non potesse mandare e-mail.
Quando lei ha deciso di portare a vedere il bimbo ai 
colleghi di lavoro, Benjamin ha cercato di impedir­
glielo. Lei è andata lo stesso e ha discusso della situa­
zione con le amiche.
La sera, Muriel non è tornata a casa e si è rifugiata da 
una vicina, esausta, perché aveva paura per il piccolo 
e per se stessa. Disgraziatamente, le cose si erano già 
spinte troppo in là, e lei ha dovuto essere ricoverata 
in ospedale in uno stato di estrema prostrazione.
Quando ha intrapreso le procedure di divorzio, ha sa­
puto che Benjamin aveva chiesto l’affidamento del 
bambino «perché la madre era pazza».
In questo caso clinico, constatiamo che, guardando dal di 
fuori, pare non sia successo nulla. Benjamin non ha picchia­
to Muriel, le ha solo fatto qualche rimprovero e le ha impe­

---

Ó2
Aggressioni e conseguenze
dito di dormire. Non ha nemmeno fatto niente al bambino, 
ha solo detto qualche cattiveria. Ma Muriel ha avuto paura, 
tanta, al punto da ammalarsi. E anche vero che era vulnera­
bile e molto sensibile perché aveva appena partorito ed era 
madre di un neonato.
La violenza perversa è caratterizzata da un’ostilità co­
stante e insidiosa. Dall’esterno, come abbiamo visto, tutto 
sembra andare normalmente. All’inizio, una donna è abba­
gliata da un uomo attraente e brillante. Pensa che stando ac­
canto a uno cosi grande, anche lei risulterà valorizzata. E 
pronta a donarsi del tutto perché è affascinata.
Ma la tranquillità è ben presto turbata dalla paura che le 
si insinua nella mente, trasformandosi progressivamente in 
angoscia. La donna non capisce. Non è successo niente, o 
quasi. Si domanda se non sarà lei a essere troppo sensibile e 
se lo rimprovera, tanto piu che il partner dice che si fa idee 
strane, che è paranoica. Eppure, con piccole aggressioni ver­
bali, con sguardi sprezzanti e, soprattutto, con una fredda 
distanza, lui sembra rimproverarle qualcosa, ma lei ignora 
che cosa. Non dando un nome al problema, lui ha un potere 
su di lei. E amabile solo quando lei gli serve. Può avere bi­
sogno del suo denaro o delle sue competenze oppure delle 
sue conoscenze, se lei possiede una rete di grande influenza 
sul piano professionale. Di solito, a questo stadio, la donna 
preferisce cedere, nella speranza di trovare in questo modo 
una protezione duratura.
Poi gli attacchi si moltiplicano: frasi sferzanti di fronte a 
testimoni o in privato, critiche cattive su tutto ciò che lei fa 
o dice. La donna è isolata. Non osa piu vedere gli amici e la 
famiglia, perché anche loro vengono attaccati. Cosi, lei pre­
ferisce evitarli perché si vergogna.
Senza nessuna ragione, la violenza passa a uno stadio su­
periore. I colpi bassi e gli insulti si moltiplicano; tutto quel­
lo che la donna dice è deriso. Quando lei supplica: «Perché 
mi tratti cosi?», lui sogghigna: «Guardati, poveretta, e ca­

---

Violenza ciclica o violenza perversa?
63
pirai ! » La donna può scorgere odio nello sguardo deb part­
ner, e qualunque colpo è permesso, anche il più perfido, co­
me in questo caso:
In un caldissimo giorno d’estate, durante una cena, 
René ha «ironizzato» sulla famiglia di Janine, che ave­
va la fortuna di essere al fresco. Nessuno ha capito 
l’allusione, salvo lei, visto che suo padre era appena 
stato messo in carcere per bancarotta fraudolenta. Ja­
nine si è innervosita e René è riuscito a sussurrare agli 
amici che era molto in pena perché in quel momento 
sua moglie era «strana». Gli amici hanno effettiva­
mente notato che Janine sembrava fuori di sé. Si agi­
tava, tremava, era sull’orlo delle lacrime.
La violenza perversa è un concentrato di violenza allo sta­
to puro. Può insinuarsi nella mente dell’altro fino a condur­
lo all’autodistruzione. Questo processo portatore di morte 
va avanti anche in assenza di chi l’ha messo in moto, e non 
si ferma mai, nemmeno quando la donna ha deciso di lascia­
re il coniuge violento. Oltretutto è contagioso, è un rischio 
grave; anche la vittima o i testimoni possono incominciare a 
trascendere, a perdere i loro punti di riferimento. Ne ripar­
leremo a proposito del plagio.

---

---

Parte seconda 
Il plagio

---

---

Non è cosi ovvio capire come mai certe donne sopporti­
no tanto a lungo queste situazioni di violenza, oppure depo­
sitino una denuncia per ritirarla qualche giorno dopo. Pur 
conoscendo bene il processo di plagio e di condizionamento 
nel caso delle sette, quando si tratta di donne nell’ambito 
della coppia, gli psicoanalisti, confondendo cause ed effetti, 
continuano a parlare di masochismo: «Si tratta proprio di 
masochismo, ossia di un’attiva ricerca di fallimento e soffe­
renza, che sostiene la necessità di appagare un bisogno di 
castigo. Una forza incoercibile spinge queste persone a sof­
frire»1.
1 c. Damiani, Les victimes, Bayard, Paris 1997.
2 n. G. dutton, The Domestic Assault of Women, Allyn & Bacon, Boston 1988.
Comunque, la maggior parte dei professionisti ha smes­
so di stigmatizzare le vittime di violenze coniugali e concor­
da nell’affermare che queste donne non hanno affatto un pro­
filo-tipo, che le si trova in ogni categoria sociale e a ogni li­
vello socioculturale. «La donna picchiata, come individuo, 
non presenta particolari punti deboli che la rendano suscet­
tibile di lasciarsi intrappolare in un rapporto violento: a spie­
gare il trabocchetto, è sufficiente la configurazione del rap­
porto»1 2.
Non potendo tracciare un profilo delle donne che ri­
schiano di diventare vittime, altri psicoanalisti si sono chie­
sti se certe donne non si mettano inconsciamente in perico­
lo, sentendosi attratte dai tnachos, dai duri, dagli uomini po- 

---

68
Il plagio
tenzialmente violenti. Questo significa trascurare che ci so­
no vari tipi di uomini violenti, alcuni dei quali non presen­
tano all’esterno alcuna caratteristica di machismo. Allo stes­
so modo, si può ammettere che una donna sia attratta da cer­
ti tipi di uomo senza per questo accettarne la violenza.
Ogni donna, qualunque sia la sua personalità o la sua po­
sizione sociale, può trovarsi a subire la violenza del coniuge, 
ma alcuni fattori di vulnerabilità a volte facilitano l’incon­
tro con questi tipi di uomini e diminuiscono le difese della 
donna. Parlare di vulnerabilità non significa che una donna 
attiri o provochi questo genere di situazioni in virtù di una 
patologia, ma semplicemente che, di fronte ad aggressioni di 
tal genere, alcune donne faranno meno resistenza.
L’interazione si verifica a partire da una complementa­
rità psichica dei due protagonisti. Può accadere che una don­
na sia stata resa fragile da una vicenda infantile molto pe­
sante, per esempio da un abuso sessuale. In questo caso, un 
partner potenzialmente violento può approfittare della sua 
fragilità. Ma capita anche che a cadere nel tranello sia una 
donna il cui unico lato vulnerabile è l’essere donna, se ha la 
sfortuna di imbattersi in un narcisista perverso che sfrutterà 
una qualunque delle sue debolezze.
La vulnerabilità delle donne è tanto di ordine sociale, os­
sia legata alla posizione femminile, quanto di ordine psico­
logico, connessa alla loro storia o alla loro personalità, come 
ora vedremo.

---

Capitolo quinto
La vulnerabilità delle donne
Anche il più oppresso degli uomini 
può opprimere sua moglie.
FLORA TRISTAN
La vulnerabilità sociale.
La difficoltà che incontrano tutte le donne a lasciare un 
coniuge violento può essere compresa soltanto tenendo con­
to dello status della donna nella nostra società e dei rappor­
ti di soggezione/dominio che esso impone. In effetti, se cer­
te donne possono lasciarsi intrappolare in una situazione di 
abuso è perché sono già in una condizione di inferiorità a 
causa della posizione sociale. Queste violenze non sarebbe­
ro possibili se le loro condizioni oggettive non fossero già de­
finite dal sistema sociale. Malgrado una certa presa di co­
scienza, la violenza coniugale continua a imperversare e, con 
il pretesto della diversità culturale, nelle città vediamo ad­
dirittura aumentare la violenza sessista: violenze carnali, cir­
convenzioni, matrimoni forzati, figlie sotto la sorveglianza 
degli uomini di famiglia, che non esitano a punirle se il loro 
comportamento non è appropriato.
Nel corso del secolo passato, abbiamo assistito a notevo­
li trasformazioni nei rapporti uomo-donna, ma gli stereotipi 
sopravvivono. Ancora adesso, nonostante si stia progressi­
vamente stabilendo la parità sociale, si continua a vedere gli 
uomini come attivi e dominanti e le donne come passive e 
sottomesse. Le madri contribuiscono ad alimentare questi 
stereotipi allevando i figli maschi in modo che siano forti, 
coraggiosi, che non piangano, trascurando la loro sensibilità 
e le loro emozioni, mentre insegnano alle figlie a essere dol­
ci, gentili, comprensive, disponibili verso i bisogni altrui. 
D’altronde, sul piano professionale, alle donne per lo piu si 
attribuiscono ruoli gregari. Malgrado la contraccezione e 

---

70
Il plagio
l’aborto, la missione delle donne resta la riproduzione della 
specie e la protezione del focolare domestico. Niente di sor­
prendente se, relegate da secoli nella sfera privata, le donne 
tardano ancora ad affermarsi e a porre fine alla propria sog­
gezione.
Gli stereotipi della mascolinità e della femminilità sono 
un’invenzione recente, che risale alla Rivoluzione industria­
le del Settecento1. Al mascolino, si attribuiva la forza, il co­
raggio, la voglia di agire. Il femminino implicava la dolcez­
za, la pazienza e l’istinto materno. Il Codice napoleonico fe­
ce propria questa situazione, privando le donne di tutti i 
diritti e facendo di loro una proprietà del marito. All’epoca, 
tuttavia, seppur deplorando la violenza fisica degli uomini 
nei confronti delle donne, il dominio era accettato perché in 
cambio l’uomo, per principio, doveva fornire sicurezza e pro­
tezione. L’art. 213 del vecchio Codice civile recitava: «Il ma­
rito deve protezione alla moglie che, come contropartita, gli 
promette obbedienza».
1 G. l. mosse, The Image of Man, Oxford University Press, New York 1996 
[trad. it. L'immagine dell’uomo. Lo stereotipo maschile nell’epoca moderna, Einaudi, 
Torino 1997].
Il dominio degli uomini sulle donne è riscontrabile a qua­
lunque livello sociale in cui persistano disuguaglianze e di­
scriminazione, come anche sul piano dei valori, laddove tut­
to ciò che rientra nel campo della femminilità venga svalu­
tato in modo sistematico. La violenza sulle donne si traduce 
in modo differente a seconda del contesto ma, in fondo, si 
tratta del medesimo fenomeno. La si definisce «maltratta­
mento» in un rapporto di coppia, «aggressione sessuale» di 
vario genere in ambito sociale e «molestia sessuale» nel mon­
do del lavoro.
Dal momento che, storicamente, l’uomo è sempre stato 
considerato l’unico titolare del potere e che la donna è sem­
pre stata esclusa, questo ha condizionato il loro modo di pen- 

---

La vulnerabilità delle donne
7i
sare fin dalla culla: «È così perché è sempre stato così! » Que­
sta immagine sociale, condivisa da tutti, mantiene vivi gli 
stereotipi a dispetto dell’evoluzione dei costumi. Le donne 
hanno cioè imparato a impersonare il ruolo che è stato loro 
assegnato, anche se è sminuente. Troviamo qui ciò che Pier­
re Bourdieu ha definito violenza simbolica: «[Il dominato] 
assume su di sé, senza saperlo, il punto di vista del domina­
tore adattando in qualche modo, per valutare se stesso, la lo­
gica del pregiudizio negativo»2.
2 p. bourdieu, La domination masculine, Seuil, Paris 1998 [trad. it. lldominio 
maschile, Feltrinelli, Milano 1998].
Il discorso femminista sui rapporti sociali di genere po­
trebbe sembrare superato visto che, da una cinquantina d’an­
ni, le donne hanno acquistato un potere maggiore in ambito 
sociale; e invece, i ruoli legati al sesso permangono fonda­
mentalmente immutati, nel mondo del lavoro come a livello 
familiare. Si continua ad addossare alle donne la responsa­
bilità della riuscita del rapporto di coppia e, avendo ormai 
accettato l’idea del loro diritto al piacere, si chiede anche che 
siano sessualmente disinibite, attraenti, seduttive. I giorna­
li femminili, specie quelli rivolti alle ragazzine molto giova­
ni, traboccano di consigli per sedurre e gratificare sessual­
mente il partner.
La violenza legata al patriarcato e a lungo tollerata è sta­
ta denunciata negli anni Settanta dalle femministe, che han­
no dimostrato come la violenza nei confronti delle donne, 
rafforzando la loro dipendenza, consenta agli uomini di con­
tinuare a esercitare il loro controllo e la loro autorità. Le fem­
ministe hanno creato reti di solidarietà, aperto strutture di 
accoglienza e asilo, scritto e proposto modifiche di legge. 
Hanno anche aiutato le donne a sporgere denunce e sono in­
tervenute perché i vari ministeri della Giustizia, i media e 
infine il grande pubblico si muovessero. All’inizio, si parla­
va di «donne picchiate» perché era necessario porre rimedio 

---

72 II plagio
al problema più urgente e piu vistoso, ossia la violenza fisi­
ca. Il termine «maltrattamento» è stato introdotto in segui­
to per sottolineare come non ci siano soltanto le percosse. 
Nei paesi anglosassoni, si usa la formula domestic violence 
(violenza domestica), tuttavia, partendo dal fatto che non 
tutte le aggressioni contro le donne si verificano sotto il tet­
to coniugale, alcune femministe rifiutano questa etichetta, 
preferendole quella di «violenza sessista» o «violenza di ge­
nere». Peraltro, la Spagna ha di recente varato la Legge in­
tegrale contro la violenza di genere.
Per quanto mi riguarda, ho scelto di usare la formula «vio­
lenza di coppia» perché, al di là del fattore culturale con­
nesso alla posizione delle donne nella società, si tratta di una 
violenza intima, legata alla vicinanza affettiva. Uno dei part­
ner, quale che sia il suo sesso, tenta cioè di imporre il pro­
prio potere con la forza.
Anche se, come movimento politico, il femminismo è og­
gi superato, ha comunque avuto un impatto notevole sulla 
mentalità e il merito di dare visibilità a certe situazioni. Tut­
tavia, un certo tipo di discorso femminista spinto quasi alla 
caricatura può trovare opposizione fra le stesse donne vitti­
me di violenza. Tale discorso è stato reso ridicolo anche da 
certe femministe radicali che «odiano» gli uomini. In realtà, 
ciò che importa è che le donne siano trattate alla pari nell’am­
bito di coppia e nella società, e che siano rispettate.
Di fronte a comportamenti femminili sottomessi, certe 
femministe possono avere la tentazione di imporre le loro re­
gole, ossia: «Le donne devono ribellarsi contro il potere de­
gli uomini». Questo non è altro che una forma diversa di pre­
sa di potere, un modo di dire: «So meglio di te che cosa va 
bene per te», un ulteriore modo di trattare come bambine 
incapaci queste donne che subiscono violenza. È invece più 
utile analizzare con loro che cosa le mantiene in quella si­
tuazione, spingendole a tollerare l’intollerabile; è appunto 
ciò che cercherò di fare.

---

La vulnerabilità delle donne
73
Dal momento che la maggior parte degli studi relativi al­
la violenza sulle donne è stata realizzata da femministe o da 
volontarie di associazioni, il punto di vista preso in conside­
razione è soltanto quello della donna vittima. Non avendo 
contatti con gli uomini violenti, questi studi tendono a met­
terli tutti in un medesimo gruppo. Ora, esistono varie tipo­
logie di uomini violenti ma, dato che di rado consultano 
spontaneamente uno specialista, noi abbiamo poche occa­
sioni di incontrarli, a meno che non sia tramite la giustizia, 
dopo che sono passati all’azione.
Non serve a nulla approfondire ancora di piu il fossato 
fra i sessi e considerare tutta la popolazione maschile come 
potenzialmente violenta. Sarebbe più utile lottare contro la 
mentalità sessista di uomini e donne, e insegnare alle donne 
a riconoscere i primi segnali di violenza e a denunciarli.
Oggi in Francia il femminismo è attaccato con violenza 
da alcuni intellettuali. Per esempio, Elisabeth Badinter, nel 
suo libro La strada degli error?, rimprovera ai movimenti fem­
ministi di diffondere nella società un’ideologia «vittimista», 
in spregio ai reali progressi della condizione femminile, e di 
umiliare in questo modo gli uomini, facendoli passare per 
carnefici. In particolare, l’autrice rimprovera all’inchiesta 
enveff sulle violenze domestiche di non aver fatto differenza 
fra le aggressioni fisiche e la violenza psicologica. Badinter 
si stupisce della passività delle donne che potrebbero sfug­
gire al loro aguzzino ma non lo fanno. In questo modo, sem­
bra sottovalutare l’importanza della pressione psicologica che 
paralizza queste donne, impedendo loro di capire che cosa 
stanno vivendo e di reagire. D’altra parte, Elisabeth Badin­
ter ammette che gli uomini picchiati, dato che si vergogna­
no, tendono a dissimulare tutto e a lasciar fare. Riconosce 
anche che, se certi uomini non reagiscono, è perché sperano
5 e. badinter, Fawsse route, Odile Jacob, Paris 2003 [trad. it. La strada degli er­
rori. Il pensiero femminista al bivio, Feltrinelli, Milano 2004]. 

---

74
Il plagio
che la loro situazione si risolva. Ma, volendo denunciare gli 
abusi di un femminismo a oltranza, che fa sistematicamente 
delle donne le vittime del dominio maschile, Elisabeth Ba- 
dinter, con il rendere vittime questi uomini disgraziati, non 
finisce forse per rigirare l’argomento, rafforzando cosi l’an­
tagonismo fra i sessi ?
Pur pensando che sia stato giusto punire le molestie mo­
rali e sessuali dei capetti, Badinter ritiene anche che sareb­
be stato meglio insegnare alle donne a difendersi da sole. Ciò 
non le impedisce peraltro di denunciare, nello stesso libro, 
la violenza reattiva delle donne che aggrediscono l’uomo per 
difendersi. Una posizione cosi virulenta sorprende, dato che, 
a voler difendere troppo gli uomini contro le donne, Elisa­
beth Badinter finisce per ritrovarsi proprio nella posizione 
che voleva denunziare, e cioè a rinchiudere uomini e donne 
su fronti opposti.
Altri, come la giurista Marcela Jacub e il demografo 
Hervé Le Bras, in un articolo pubblicato su «Les temps mo- 
dernes», poi ripreso da «L’Express» del 24 aprile 2003, 
confondendo violenza e aggressione, deplorano «il continuum 
istituito tra pressioni psicologiche e fisiche», ovvero negano 
la gravità della violenza psicologica.
E auspicabile che tali reazioni rimarranno isolate anche 
perché, in altri paesi europei, ci si stupisce delle tesi arretrate 
di questi intellettuali francesi.
Non va nemmeno dimenticato che, se il patriarcato ha re­
so gli uomni dominatori, ha anche portato le donne a essere 
passive e rassegnate. Il raggiungimento dello statuto di sog­
getto è difficile per loro. Certo, il femminismo ha dato una 
scossa a questo atteggiamento passivo, ma le madri conti­
nuano a ripetere ai figli: «Difenditi! Non lasciarti sopraffa­
re! », mentre dicono alle figlie: «Sii buona, bisogna capire! » 
A una donna che si lamenta della violenza verbale del pro­
prio compagno, non è raro che i conoscenti consiglino di es­
sere un po’ più carina o sexy, sottintendendo: «Se lui è co­

---

La vulnerabilità delle donne
75
sì, è perché non ha soddisfazione nel sesso e nei suoi capric­
ci». I giornali femminili, malgrado qualche presa di posizio­
ne femminista, continuano a diffondere immagini di donne 
fragili, futili, che devono soccorrere, curare le ferite affetti­
ve del partner, vegliare sull’armonia della famiglia. Oppure, 
usando lo stereotipo del maschio, possono incitare le donne 
a comportamenti virili: «Cambiate ganzo!» «Spassatevela 
senza problemi ! »
Non è strano che certe donne giudichino normale essere 
«punite» se non ci riescono. Possono anche pensare che la 
violenza faccia parte delle cose «poco piacevoli» ma inevi­
tabili della vita. Imparano a controllare la paura, pensano che 
le aggressioni degli uomini siano un pericolo come un altro 
da cui bisogna imparare a proteggersi. D’altronde, quando 
erano piu giovani, la loro madre le aveva avvertite: «Non la­
sciarti avvicinare da estranei! Non lasciarti mettere le mani 
addosso dai ragazzi ! »
Da un lato si educano le figlie ad aspettare il principe 
azzurro e dall’altro le si mette in guardia contro tutti gli al­
tri uomini. Diventate donne, loro non hanno imparato a fi­
darsi di ciò che provano e a filtrare i veri rischi. In caso di 
aggressione, dubitano della propria percezione della realtà, 
capita addirittura che non parlino dell’attacco subito, per 
paura di essere prese in giro, o peggio ancora ritenute col­
pevoli.
Certo, conformarsi ai ruoli per tradizione riservati alle 
donne comporta alcuni benefici. Identificandosi con donne 
fragili, emotive, è chiaro che si dipende dagli uomini, ma si 
è anche protette da loro. Nel momento di valutare l’ipotesi 
di una separazione, queste donne avranno paura di ritrovar­
si da sole con i bambini e, molto semplicemente, diranno: 
«Restare è più facile che andarsene! »
Preferisco vivere con lui, anche se non mi ama e me 
lo fa scontare tutti i giorni, piuttosto che cancellare 

---

76
Il plagio
sei anni di vita a due e dover ricominciare qualcosa 
d’altro.
La difficoltà delle donne nell’affermarsi può essere un se­
gno del passato non poi cosi lontano in cui dovevano tacere 
i propri desideri per conformarsi alle attese della società. Per 
molte ragazze, la femminilità consiste ancora nell’essere av­
venenti sul piano fisico, gradevoli, dolci e attente alle esi­
genze altrui, caratteristiche che manifestano con la docilità, 
la dipendenza, la fragilità. Devono essere attraenti, ma non 
troppo, perché altrimenti potrebbero sembrare provocanti 
e, se il ragazzo si dimostra violento, si potrebbe dire che se 
la sono cercata.
Le donne si forgiano un «me stessa ideale» in funzione 
delle norme veicolate dalla loro famiglia e dalla società. E co­
si che alcune di loro, seguendo il modello della madre di­
sponibile e devota, pensano che, per tenersi un uomo, sia ne­
cessario mostrare abnegazione e sottomissione. Avendo im­
parato da giovanissime che, per meritare l’amore dei genitori, 
dovevano dimostrarsi utili e far passare la felicità degli altri 
davanti alla propria, finiscono per fare troppo per l’altro e si 
concedono poco di soddisfare le proprie esigenze.
Dal momento che, socialmente, le donne sono ritenute 
responsabili della riuscita del matrimonio, se il coniuge sca­
de nella violenza, si sentiranno fallite. Proveranno vergogna 
per non essere capaci di modificare la situazione, vergogna di 
lasciarsi trattare cosi, vergogna di essere, agli occhi di tutti, 
incapaci di accontentare il coniuge, incapaci di creare una fa­
miglia felice.
Dopo una violenta scenata in cui mi aveva rotto il na­
so, su consiglio della polizia ho chiesto a mio marito 
di andarsene. L’indomani mattina, accompagnando i 
bambini a scuola, l’ho trovato sdraiato davanti alla 
porta. Aveva dormito sul pianerottolo. Mi ha supplì- 

---

La vulnerabilità delle donne
77
cata di lasciarlo entrare: «Non posso andare a lavora­
re cosi, bisogna che mi lavi! » Mi vergognavo e mi sen­
tivo in colpa, cosi l’ho lasciato entrare.
La vergogna impedirà alle donne di rivelare la situazione, 
costituendo quindi un ostacolo supplementare a porvi fine.
In ogni caso, si tratta di conformarsi a un modello e di 
mettere da parte ciò che si prova sul piano personale.
La vulnerabilità psicologica.
E masochismo ?
Di fronte alla difficoltà che incontrano nell’aiutare le don­
ne vittime di violenza coniugale, alcuni psicoanalisti attri­
buiscono questo blocco al loro masochismo.
Secondo il discorso freudiano, il masochismo femminile 
sarebbe connaturato all’essere della donna", e collegato alla 
sua passività. Ora, se rileggiamo Sacher-Masoch, il sadoma­
sochismo non è minimamente basato sulla passività. Di fat­
to, in questo tipo di relazione, è proprio il masochista che, al 
di là delle apparenze, esercita un potere sul partner sadico, 
decidendo in qualche modo le regole del gioco; nel sadoma­
sochismo, le aggressioni al corpo sono limitate, codificate, 
accettate. I due partner scelgono questo modello relazionale 
dominante/dominato e ne fissano congiuntamente le regole.
Dato che molte donne vittime nell’ambito della coppia 
hanno subito violenze nell’infanzia, questi stessi psicoanali­
sti ritengono che tali donne proverebbero «una soddisfazio­
ne d’ordine masochistico a essere oggetto di sevizie e che
4 s. freud, Il problema economico del masochismo (1924), in Opere di Sigmund 
Freud, X. Inibizione, sintomo, angoscia e altri scritti (1924-29), Bollati Boringhieri, 
Torino 2000.

---

78
Il plagio
cioè ritroverebbero sotto i colpi del coniuge un “piacere” da 
vicinanza con il corpo del genitore violento»5. Esprimendo­
si cosi, questi esperti dànno corda al coniuge violento e non 
fanno altro che imprigionare ancora di più le donne in un 
rapporto mortifero.
A loro parere, attraverso meccanismi di reiterazione, una 
persona tende a riprodurre il modello di coppia dei propri 
genitori, in quanto ne conserva un’inconsapevole nostalgia. 
In effetti, gli studi provano che le donne che hanno subito 
maltrattamenti fisici o morali nell’infanzia corrono un mag­
giore rischio di trovarsi, a loro volta, vittime della violenza 
coniugale. Secondo l’inchiesta enveff, la proporzione di 
donne che erano state vittime di violenze negli ultimi dodi­
ci mesi era quattro volte più elevata fra quelle che avevano 
subito sevizie nell’infanzia.
Ève ha conosciuto la violenza dei suoi genitori quan­
do era piccola. Fra loro non c’era la minima armonia. 
Era una lite continua: «Spesso, di notte, venivo sve­
gliata da urla e chiasso e, per me, è diventato un nor­
male tran tran. Quando si è incontrata la violenza du­
rante l’infanzia, è come quando vi insegnano una lingua 
materna^.
Dato che un precedente trauma ha fatto loro perdere le 
difese, queste donne sanno meno bene di altre come proteg­
gersi e reagire in tempo; sono diventate, in qualche modo, 
fragili. È masochismo o piuttosto una conseguenza molto più 
fisiologica del trauma che hanno subito ?
Allo stesso modo, alcuni studi americani hanno dimo­
strato che il fatto di essere cresciuti in un contesto in cui il
’ Femmes nouveaux combats, in «Le Nouvel Observateur», suppl. settima­
nale n. 2099, 27 gennaio - 2 febbraio 2005.
6 Corsivo mio.

---

La vulnerabilità delle donne
79
padre era violento con la madre aumenta per un ragazzo le 
probabilità di essere violento, e per una ragazza quelle di di­
ventare vittima di un uomo violento. E sadismo per il ma­
schio e masochismo per la femmina, o piuttosto una forma 
di apprendimento ?
Si può pensare che questi bambini abbiano imparato, per 
imitazione, che la violenza è normale nella vita di coppia. 
Questa fragilità legata a traumi del passato si spiega con il 
fatto che un condizionamento alla violenza fin dall’infanzia 
predispone a una dipendenza dello stesso tipo nella vita. Il 
nuovo condizionamento va a sostituirsi al vecchio. Ne par­
leremo in modo più specifico tra poco.
Emerge, in modo chiaro, che tutti i modelli esplicativi 
concordano nel sottolineare la gravità del fenomeno e dimo­
strare il suo potere distruttivo. Tutti gli specialisti sono d’ac­
cordo nel dire che un trauma passato ha preparato il terreno 
e che, dietro l’attuale persecutore, si cela spesso un altro per­
secutore, nell’infanzia. Quindi, se si parla soltanto della fra­
gilità della vittima, dimenticando la distruttività del partner, 
e se ci si limita a ricordare il masochismo della donna, quan­
do si trova invischiata in una relazione dolorosa, non si fa 
che aggravare il suo senso di colpa e rendere ancora più op­
primente la sudditanza psicologica.
Bisogna stare attenti e non arrivare a dire che è la vitti­
ma a fare il carnefice.
Problematiche psichiche complementari.
La scelta amorosa si compie in genere a partire da pro­
blematiche psichiche complementari.
Una donna che abbia un forte bisogno di aiutare, di pro­
teggere, può scegliere un partner che avrà bisogno di molte 
attenzioni, di coccole. Allo stesso modo, un uomo che ha bi­
sogno di dominare saprà scegliersi una giovane donna im­
matura che gli sembrerà docile e dipendente. Per tutti, in 

---

8o
Il plagio
queste scelte, si tratta di mantenere il proprio equilibrio in­
teriore, di lottare contro le proprie angosce.
Una dipendenza dal partner può essere accettabile, se esi­
ste uno scambio, una reciprocità, un rispetto. Ma è il caso di 
diffidare delle parole a doppio senso; per esempio «abban­
donarsi» può voler dire lasciarsi andare con fiducia assoluta, 
magari durante l’atto sessuale, ma può significare anche ca­
pitolare di fronte alla volontà dell’altro.
Sia che avvenga per motivi socioculturali legati al loro sta­
tuto femminile, come abbiamo appena visto, sia che si trat­
ti di ragioni familiari, per esempio una carenza affettiva 
nell’infanzia, molte donne hanno talmente poca stima di se 
stesse che si collocano subito nello stato di sottomissione. 
Per loro, la violenza è una fatalità, pensano che sia il loro de­
stino e che non ci sia altra soluzione. Essendo state rifiuta­
te o maltrattate nell’infanzia, pensano che potranno amare 
solo uomini difficili. Altre, non avendo ricevuto alcuna si­
curezza affettiva dai genitori, pensano di non essere degne 
d’amore, e saranno pronte a qualunque rinuncia per avere 
diritto a un po’ di felicità. Altre ancora, infine, avendo avu­
to una madre poco affettuosa o infantile, hanno ben presto 
imparato che dovevano mostrarsi «protettive» per meritare 
l’amore di qualcuno che amavano.
La madre di Carole era una donna-bambina sempre 
stanca o malata, sempre li a lamentarsi. Incapace di 
prendere una decisione, non si occupava della casa e 
lasciava che i figli se la sbrogliassero da soli.
A volte era irritabile o addirittura aggressiva, ma la si 
scusava perché era fragile, perché ogni tanto aveva 
emicranie. Fin dal più lontano dei suoi ricordi, Caro­
le ha sempre sentito suo padre ripeterle: «Fai molta 
attenzione a tua madre, non affaticarla! » 
Incontrando Charles, Carole si era rallegrata di tro­
vare finalmente un uomo forte. Se lei aveva un dub­
bio, lui sapeva sempre che cosa andava fatto.

---

La vulnerabilità delle donne
81
Ben presto, lui ha cominciato a criticare il suo fisico, 
la sua conversazione, a sminuirla in ogni circostanza 
e a gestire la casa in modo tirannico. Charles giustifi­
cava il suo malumore con dolori di testa quasi perma­
nenti.
Non era mai contento di lei, se non quando stava ma­
le e lei gli faceva da mamma.
E appunto cosi che le donne si mostrano troppo tolleranti 
e non sanno porre limiti ai comportamenti abusivi del loro 
compagno. Non sanno dire che cosa sono disposte ad accet­
tare e che cosa no. Per non condannare il partner, gli cerca­
no giustificazioni, sperano di aiutarlo a cambiare.
Altre volte, donne che non hanno fiducia in se stesse cer­
cano di valorizzarsi agli occhi dell’altro. Devono essere al di 
sopra delle critiche, gentili, tolleranti. Sentono di esistere so­
lo quando si ha bisogno di loro. Vivono attraverso coloro che 
intendono proteggere e a cui vogliono dare tutto. Si dànno 
troppo da fare, preoccupandosi degli altri più che di se stes­
se. Nella loro «generosità», si fanno un punto d’onore nel 
non chiedere mai niente, nel capire tutto e tutto perdonare. 
Non potendo avere un potere ufficiale, si inseriscono co­
munque nel registro dell’onnipotenza.
Si può trovare un equilibrio, basta che il partner manife­
sti la propria riconoscenza per tutto ciò che si fa per lui. Ma, 
per poco che si dimostri ingrato o indifferente, la donna trop­
po materna rischia di sentirsi rifiutata e di reclamare mag­
giore affetto. Sopraffatto da questa richiesta, l’uomo può 
reagire in modo violento. Vedremo che gli uomini hanno 
spesso un problema inverso rispetto a quello delle donne; 
all’impotenza acquisita di queste ultime corrisponde il loro 
potere acquisito, ci si aspetta che siano onnipotenti, mentre 
loro soffrono di non sentirsi all’altezza.
Gli uomini violenti sanno bene come riconoscere il lato 
protettivo di una donna e come servirsene per giustificare i 

---

8z II plagio
propri eccessi comportamentali. Alcuni di loro, particolar­
mente manipolatori, sollecitano subito gli istinti di prote­
zione di uria donna per sedurla. Si lamentano della loro sto­
ria infantile (mia madre non mi ha mai voluto bene, ho avu­
to un’infanzia difficile), della loro precedente compagna (era 
un’arpia), del loro lavoro (non mi danno le responsabilità che 
merito).

---

Capitolo sesto
Perché le donne non se ne vanno
Il potere significa infliggere sofferenze e umiliazioni.
Il potere significa ridurre a brandelli lo spirito umano.
GEORGE ORWELL, 1984.
Un coniuge potenzialmente violento e, a maggior ragio­
ne, un individuo particolarmente manipolatore saranno in 
grado di scoprire nell’altro il punto debole o vulnerabile che 
consentirà l’«aggancio», ossia l’innesco del processo di pla­
gio. Quest’ultimo si reggerà non sulla personalità della don­
na, bensì sulla configurazione della relazione in sé.
I professionisti che hanno incoraggiato una donna a la­
sciare il coniuge che la maltratta spesso si irritano nel vederla 
ritornare da lui, e le spiegazioni che forniscono, nello sforzo 
di responsabilizzarla, la fanno sentire ancora più colpevole. 
Ci si dimentica che, se le percosse sono state possibili è per­
ché fin dall’inizio della relazione il terreno era già stato pre­
parato, e le difese della donna cadute.
Per capire meglio fino a che punto può arrivare la pres­
sione psicologica, vediamo la storia di Lucie.
Lucie, una donna plagiata.
Lucie, donna graziosa, allegra, ottimista, professio­
nalmente inattaccabile, è sposata da vent’anni e ha 
due figli. Per caso, ritrova Julien, il suo primo amore, 
che in passato l’aveva lasciata brutalmente e senza 
spiegazioni. Lui tenta di sedurla di nuovo.
All’inizio, Lucie resiste, ma dopo un lungo assedio, fi­
nisce per accettare una relazione, che vive sentendo­

---

84
Il plagio
si in colpa. Poi, rotture violente, seguite da un perio­
do di silenzio si alternano a tentativi di riconquistare 
Lucie. A ogni rottura, lo scenario è il medesimo: Ju­
lien le telefona da capo sui suoi vari telefoni, approda 
al suo ufficio, pattuglia casa sua, le fa la posta sui suoi 
percorsi consueti, le offre gioielli e biancheria intima, 
finché lei cede. Ogni volta, Lucie si attribuisce l’ini­
zio della crisi e si chiede che cosa ha fatto per provo­
care il rifiuto di Julien.
Dopo un certo tempo, Julien telefona al marito di Lu­
cie e ai suoi amici, per ufficializzare la loro relazione. 
Si spinge addirittura a ricattare il marito perché chie­
da il divorzio. Lucie è attaccatissima all’uomo ed esi­
ta a divorziare.
Nei momenti in cui Lucie prendeva le distanze, si ren­
deva conto delle bugie di Julien, della sua malafede, 
della sua irresponsabilità, ma, non appena lui compa­
riva, dimenticava tutto, perdonava tutto e tornava do­
cilmente con lui.
Di pari passo con questa relazione insoddisfacente, 
Lucie perde terreno, si incrina. I suoi punti fermi ven­
gono meno e lei viene progressivamente invasa da un 
dubbio senza fine sulle proprie percezioni, su ciò che 
sente, sulle sue capacità intellettive e di seduzione. Fi­
nisce per cadere in uno stato di ansia permanente, e 
poi per manifestare uno stato depressivo che richiede 
un ricovero in ospedale. All’uscita dalla clinica, tiene 
duro per un certo tempo senza rivedere Julien ma poi, 
di fronte alle sue reiterate suppliche, finisce per ac­
cettare di sposarlo.
Il matrimonio determina un radicale cambio di atteg­
giamento da parte di Julien come se, paradossalmen­
te, l’ufficializzazione del rapporto annunciasse la sua 
fine. Già dall’indomani, Julien annulla il previsto viag­
gio di nozze e si mette a strapazzare Lucie: la tratta 
da strega e da baldracca, la prende a schiaffi, a calci.

---

Perché le donne non se ne vanno
85
Poco dopo, le annuncia che comprerà una casa per lo­
ro due ma, non appena Lucie rescinde il suo contrat­
to di affitto, le fa sapere che non vuole che lei abiti 
insieme con lui. Appena sposata, Lucie si ritrova quin­
di senza alloggio. Per fortuna, riesce a recuperare il 
suo vecchio appartamento ma, dato che lui ha la chia­
ve, a più riprese lei lo trova di notte nel proprio sa­
lotto, che la aspetta al buio.
Da quel momento, Julien si è divertito a spaventarla 
regolarmente. La sorveglia, la spia. Per esempio, quan­
do lei ha deciso di rifugiarsi in una piccola casa di cam­
pagna, ha trovato i fili dell’allarme tagliati e la batte­
ria dell’auto asportata. Viene a sapere dai vicini che 
lui è passato di li poco prima.
Gli amici di Lucie, che osservano il suo cambiamen­
to, non capiscono come abbia fatto a lasciarsi trasci­
nare in quella pazzia. Tutti le consigliano di divorzia­
re, ma lei non è più in grado di distinguere ciò che è 
bene da ciò che è pericoloso per lei. Essendo del tut­
to assorbita da questo rapporto patologico, si mette 
anche nei guai sul piano professionale e finisce per per­
dere il posto. Non ha più soldi, e visto che Julien non 
gliene dà, è il suo ex marito che la deve aiutare fi­
nanziariamente.
Dopo qualche mese di matrimonio in cui non vive con 
Julien, spinta dagli amici, Lucie si decide a chiedere il 
divorzio, ma è esausta fisicamente e psicologicamen­
te e ha perso del tutto la fiducia in se stessa. Conti­
nua a non capire come ha potuto farsi manovrare a 
quel modo. Si vergogna e non fa che colpevolizzarsi. 
Non riesce ancora a credere che un uomo con un alto 
livello di responsabilità sul piano professionale possa 
essere disturbato al punto di volerla distruggere.
Attraverso questo caso clinico, vediamo in che modo l’al­
ternanza di seduzione e aggressività, insieme con l’estrema 

---

86
Il plagio
imprevedibilità del comportamento di Julien, paralizzino Lu­
cie. All’inizio, lei resiste, ma poi a poco a poco perde forza. 
Quando Julien si intromette nella sua vita privata, telefo­
nando a suo marito, si è ormai aperto un varco. Lucie è psi­
cologicamente schiacciata.
Dopo il matrimonio, peraltro voluto da Julien, la sedu­
zione, necessaria per mettere in piedi la relazione, si è tra­
sformata in violenza visibile. Bisognava attrarre Lucie per­
ché si avvicinasse, ma troppa vicinanza è insopportabile per 
Julien, quindi Lucie dev’essere distrutta, o piu esattamente 
bisogna portarla ad autodistruggersi.
Capire.
Una difficile presa di coscienza.
Se le donne accettano di subire comportamenti simili, è 
perché le aggressioni fisiche non arrivano all’improvviso «co­
me un fulmine a ciel sereno»: sono invece preannunciate da 
microviolenze, da una serie di discorsi spregiativi, da picco­
li attacchi verbali e non verbali che si trasformano in mole­
stie morali, affievolendo la resistenza e impedendo di reagi­
re. All’inizio, dominio e gelosia vengono interpretate come 
prove d’amore.
Come ho fatto ad accettarlo ? Non mi rendevo conto 
che fosse inammissibile. Molte volte mi sono ribella­
ta interiormente, ma non ho mai detto niente. A ogni 
insulto, avrei dovuto dire: «Non accetto che mi parli 
così», mentre invece sentivo un baratro che mi si spa­
lancava sotto i piedi.
A poco a poco, le donne perdono ogni spirito critico e fi­
niscono per «abituarsi». Altrettanto progressivamente, il 
compagno passerà da certi gesti o atteggiamenti non aperta­

---

Perché le donne non se ne vanno
87
mente ostili a una violenza identificabile, e la donna che su­
bisce continuerà a trovare tutto ciò normale. Via via che la 
gravità e la frequenza della violenza psicologica aumentano, 
la donna perde fiducia in se stessa. E instabile, ansiosa, iso­
lata, confusa, e diventa sempre meno capace di prendere una 
decisione.
Si potrebbe dire che la violenza non esiste finché non se 
ne pronuncia il nome, e molte donne che subiscono abusi non 
ne sono consapevoli.
Fino a che non tradusse in parole la situazione, si di­
ceva soltanto che era una situazione penosa, difficile 
da vivere.
Perché certe percosse e, a maggior ragione, certi propo­
siti siano definiti violenti, essi debbono apparire intenzio­
nali. La maggior parte delle volte, le donne misurano la vio­
lenza solo in funzione del dolore provato e dell’intenziona­
lità. E per questo motivo che, anche se rimane ferita, una 
donna non considererà violenza la spinta che ha provocato 
la sua caduta, perché il partner non l’avrà certo fatto ap­
posta.
Oggi, le donne sono consapevoli che la violenza fisica 
non è accettabile, ma lo sono molto meno per quanto ri­
guarda la violenza psicologica. Finché esiste un equilibrio 
fra controllo, denigrazione e gentilezza, si sopporta. La don­
na si dice che la propria percezione della realtà è falsa, che 
è lei ad avvertire le cose in modo errato, a esagerare. Fini­
sce per dubitare di ciò che prova e alle volte bisogna che 
un’altra testimonianza venga a confermare ciò che lei non 
osa dirsi.
Dopo la separazione, Nadia ha contattato l’ex moglie 
di Gilles, che le ha confessato di aver subito le mede­
sime violenze. Per anni è stata picchiata, tradita, insul­
tata. Contrariamente a quello che Gilles aveva detto 

---

88
Il plagio
a Nadia, non era stato lui ad andarsene, ma sua mo­
glie a fuggire dopo una scenata troppo violenta e al­
cune minacce di morte. La donna ha confidato a Na­
dia che ha impiegato dieci anni a rimettersi.
Dal dominio alla violenza.
La violenza non compare di botto, c’è invece un passaggio 
progressivo dal dominio alla violenza. Eccone un esempio:
Sophie vive con Yves da circa vent’anni. Lui ha die­
ci anni più di lei. Quando si erano incontrati, lui ave­
va un buon impiego, mentre lei faceva soltanto qual­
che lavoretto. Lei dice che lui le ha insegnato tutto, 
la sessualità ma anche le cose pratiche. Sophie ha fat­
to progressi. Ma, man mano che lei fioriva, Yves di­
ventava sempre più geloso. Lei era troppo ben vesti­
ta, troppo allegra, troppo spensierata.
Dopo alcuni anni, Yves ha perso il lavoro, e dato che 
nel frattempo Sophie aveva trovato un impiego come 
segretaria, è ormai la sola a guadagnare il denaro per 
vivere; Yves resta a casa. E particolarmente geloso e 
verifica tutte le faccende e i gesti di Sophie. Lei deve 
telefonare appena arriva al lavoro, per dire che è arri­
vata bene, e prima di uscirne, per timore che si attar­
di nel tragitto e abbia la tentazione di incontrare un 
altro uomo. Quando torna a casa la sera, deve occu­
parsi della casa e preparare la cena. Sophie non ha il 
diritto di vedere la famiglia né di ricevere amici. Se 
telefona, Yves vuole sapere a chi.
Se chiedessi: «E violenza, questa?», non sarei sorpresa 
di ricevere risposte differenti. Alcuni direbbero: «Incontro­
vertibilmente, si. Bisogna dirgli di andarsene! » Altri: «A lei 
piace, questo è masochismo! » Altri ancora: «Lui è un ma­
cho, ma lei non ha l’aria di lamentarsene».

---

Perché le donne non se ne vanno 89
A questo stadio, non c’è niente di certo, ma se continuo 
il racconto, le cose si precisano:
A più riprese, Sophie ha deciso di andarsene, ma ogni 
volta Yves si è dimostrato fisicamente violento e ha 
minacciato di suicidarsi. L’ultima volta, l’ha riacciuf­
fata per le scale, l’ha picchiata e ha rovesciato della 
candeggina sul contenuto della sua valigia.
«Yves dice che, senza di lui, non riuscirei a fare nien­
te. Non ho mai vissuto da sola, come farei a sbrogliar­
mela?»
Se Sophie va da uno specialista, è per venir fuori da questa 
situazione, ma teme di fare del male a Yves modificando le co­
se. Dipendono l’uno dall’altra, Sophie affettivamente e Yves 
materialmente. Qualsiasi cambiamento di Sophie metterebbe 
in pericolo Yves, che di conseguenza deve controllarla.
La dinamica del plagio.
Il processo di plagio si svolge in due fasi: incomincia con 
la seduzione, poi, se la donna fa resistenza, l’uomo adotta 
comportamenti violenti sempre più manifesti.
La fase della seduzione dà l’illusione di uno scambio af­
fettivo. L’altro viene agganciato per mezzo di quello che par­
rebbe un amore idilliaco. Le donne parlano spesso di un amo­
re ideale, di un principe azzurro. Ritroveremo questo amo­
re intenso, che gli Anglosassoni chiamano love bombing 
(letteralmente «bombardamento d’amore»), durante la fase 
di luna di miele della violenza ciclica. La seduzione mira agli 
istinti di protezione della donna; l’uomo si presenta come la 
vittima di un’infanzia infelice oppure di un divorzio sfortu­
nato. Non si tratta di seduzione amorosa, reciproca, ma di 
una seduzione narcisistica destinata ad ammaliare l’altro e, 
contemporaneamente, a paralizzarlo.

---

9°
Il plagio
Questa fase è allo stesso tempo un momento di prepara­
zione psicologica alla sottomissione e, come è arrivato a di­
re lo psicoanalista Paul-Claude Racamier1, di décervelage, 
«lavaggio del cervello». La donna è resa instabile e perde 
progressivamente fiducia in se stessa. Anche se la sua libertà 
viene erosa pezzo per pezzo, lei continua a credere di esse­
re libera e che l’uomo non le imponga niente. E invece, tra­
mite microviolenze o intimidazioni, viene un po’ per volta 
privata di tutto il libero arbitrio e di ogni visione critica del­
la propria situazione. E nella nebbia e nell’incertezza, ri­
dotta alla sottomissione, incapace di discutere o di resiste­
re, e finisce per considerare normale il modo in cui viene 
trattata.
1 p.-c. racamier, Pensée perverse et décervelage, in Secrets de famille et pensée 
perverse, numero monografico di «Gruppo», 8 (1992).
2 l. shengold, Soul Murder. The Effects of Childhood Abuse and Deprivation, 
Yale University Press, New Haven - London 1989.
Il rapporto di soggezione blocca la donna e le impedisce di 
crescere e di capire. L’uomo violento neutralizza la volontà 
della compagna, diminuisce o annulla la sua alterità fino a 
trasformarla in oggetto. Si attacca alla mente della donna, in­
stilla il dubbio su ciò che lei dice o prova e, allo stesso tempo, 
fa in modo che la cerchia dei conoscenti avalli tale squalifica.
Il plagio impedisce alla donna di ribellarsi contro l’abuso 
che subisce, la rende obbediente e la stimola a proteggere il 
suo aggressore e ad assolverlo da qualunque violenza. Per 
riprendere la formula di Leonard Shengold1 2 sui bambini 
vittime di abusi sessuali, «la loro anima diventa schiava 
dell’altro».
Mi diceva che ero una nullità, cattiva, e che meritavo 
di essere punita. Pensavo che avesse sicuramente ra­
gione, che non ero un gran che, dato che non riusci­
vo a calmarlo.

---

Perché le donne non se ne vanno
9i
Con questo modo di procedere, l’uomo, all’inizio, non 
cerca di distruggere la compagna, ma di sottometterla a po­
co a poco e di tenerla a propria disposizione. Si tratta di do­
minarla e di controllarla, perché non sia altro che un ogget­
to e resti al suo posto di oggetto. La distruzione arriverà sol­
tanto dopo, attraverso strategie dolci come la persuasione, 
la seduzione e la manipolazione, o più dirette, come la coer­
cizione.
Tali dinamiche, che qui descriviamo nella coppia, sono 
state studiate in relazione alle vittime delle sette. In entrambi 
i casi, sono necessarie tre tappe per raggiungere questa mo­
difica della coscienza.
- Una tappa di effrazione, che consiste nel penetrare nel 
territorio psichico dell’altro, nel buttarne all’aria i con­
fini e nel «colonizzare» la sua mente. L’aggressore pen­
sa al posto dell’altro, senza considerarlo: «Anche se dici 
il contrario, io so che questa cosa ti piace». Come ab­
biamo visto, l’effrazione può tradursi anche in un’ag­
gressione fisica: si entra nel corpo dell’altro. E come se 
non ci fossero più frontiere tra l’uomo violento e la sua 
compagna: lui penserà dentro di lei; è come se la donna 
accogliesse dentro di sé un alieno. Questa intrusione si 
manifesterà in vari modi: sorvegliando come lei spen­
de il proprio tempo, rivelando i suoi segreti, mettendo 
a nudo la sua intimità, invadendo i suoi pensieri ecc.
- Nella tappa successiva, si attira l’attenzione e si gua­
dagna la fiducia della persona, allo scopo di privarla del 
suo libero arbitrio senza che se ne accorga. E il lavag­
gio del cervello. Si tratta di agganciarla, di arpionarla 
come si farebbe con un pesce, e di toglierle qualunque 
capacità di resistenza. Ciò si traduce in sguardi o in at­
teggiamenti che annunciano i passaggi all’atto {acting- 
out) violenti, seguiti a loro volta da messaggi rassicu­
ranti, per sminuire ciò che è appena accaduto.

---

92
Il plagio
- Infine, una fase di programmazione permette di con­
servare questa nefasta influenza sull’altro, anche quan­
do non si è presenti. La persona plagiata ubbidisce 
all’ordine, senza però comprendere del tutto l’infor­
mazione. In un certo senso, è teleguidata da un Gran­
de Fratello, come nel libro di OrwelP. Si tratta di con­
dizionarla, per dominarla in qualunque momento.
In tal modo, la persona è «programmata». In seguito, è 
sufficiente attivare in lei questo o quel comportamento per­
ché agisca come si vuole. Cosi, riattivando nella compagna 
immagini di isolamento, di solitudine, si fomentano in lei 
paure ancestrali.
Il condizionamento delle vittime.
Alcune strategie, che si avvicinano alle tecniche di con­
dizionamento usate su prigionieri o ostaggi, consentono di 
raggiungere lo scopo, senza che la donna si ribelli.
Il lavaggio del cervello.
Il plagio corrisponde al lavaggio del cervello, detto anche 
persuasione coercitiva, formula che si usa abitualmente per 
descrivere le manipolazioni esercitate su un adepto delle 
sette.
Il processo è stato descritto per la prima volta da uno psi­
chiatra americano, Robert Jay Lifton, sulla base dei raccon­
ti di prigionieri di guerra americani in Cina e in Corea. La 
tecnica impiegata non era nuova, ma i comunisti cinesi l’ave­
vano dotata di una fisionomia piu organizzata, piu delibera-
’ g. orwell, 1984 (ed. orig. London 1948), trad. it. di Gabriele Baldini, Mi­
lano, Mondadori 1973.

---

Perché le donne non se ne vanno
93
ta, volta a provocare nei prigionieri un decisivo sconvolgi­
mento personale, che mirava a cambiare la loro personalità 
e di conseguenza a modificare la loro posizione rispetto alla 
società.
Non bisogna credere che queste tecniche possano essere 
usate solo sulle persone fragili o predisposte alla fragilità. Se­
condo Virginia A. Sadock4, «tutte le persone sono vulnera­
bili al lavaggio del cervello, se vi sono esposte per un tempo 
sufficientemente lungo, se sono sole e senza aiuto e se non 
hanno nessuna speranza di uscire da quella situazione».
4 Citata da Antonio Escudero Nafs nella sua tesi di dottorato Factores que in- 
fluyen en la prolongation de una situation de maltrato a la mujer: un andlisis cualitati- 
vo, tesi di dottorato inedita, Universidad de Madrid, 2004.
I metodi di violenza psicologica di cui abbiamo parlato 
all’inizio del libro corrispondono esattamente alle tecniche 
di lavaggio del cervello descritte a proposito delle sette. 
L’azione coercitiva è fisica e psicologica insieme. Possiamo 
accostare le tecniche in uso nelle sette a ciò che accade al li­
vello di un rapporto di coppia. Ritroviamo in entrambe:
- le tecniche comportamentali, che consistono nell’isolare 
la persona (dalla famiglia, dagli amici, dal lavoro), nel 
controllare le informazioni che riceve (per esempio, sor­
vegliando il suo telefono), nel metterla in una situazio­
ne di dipendenza economica e infine nel renderla fra­
gile fisicamente e psicologicamente;
- le tecniche di tipo emozionale, che corrispondono alla 
manipolazione verbale e al ricatto. Vedremo più detta­
gliatamente in seguito che gli argomenti usati dagli uo­
mini che compiono l’abuso cambiano a seconda del lo­
ro profilo psicologico. In linea generale, questi uomini 
riescono a influenzare la loro compagna mettendo in 
primo piano i loro sentimenti (l’amore), o il loro bisogno 
di adeguatezza sociale, o ancora il loro potere. Per lo 
più, consolidano la propria autorità provocando paura 

---

94
Il plagio
o ansia, per mezzo di un atteggiamento ostile, di gesti 
intimidatori o di rappresaglie. Le minacce e i castighi 
spingono la vittima a interrogarsi sulla propria even­
tuale colpa e l’aggressore, alternando clemenza e seve­
rità, getta la vittima nell’incertezza e nella confusione.
Il plagio può produrre anche modificazioni della coscien­
za, una sorta di stato ipnotico imposto. L’influenza che l’ag­
gressore esercita sulla vittima diminuisce la capacità critica 
di quest’ultima facendola entrare in una sorta di trance, che 
ne modifica le percezioni, le sensazioni e la coscienza. A li­
vello cerebrale, nella persona si produce una deconnessione 
fra la neocorteccia (sede delle funzioni di apprendimento e 
conoscenza) e il cervello rettiliano, che dirige la vita vegeta­
tiva. Questo induce una vulnerabilità alla suggestione.
Il dsm-ivs precisa appunto che questi stati di dissocia­
zione possono essere il risultato di prolungate manovre di 
persuasione coercitiva (lavaggio del cervello, rettifica ideo­
logica, indottrinamento in prigionia). E noto che si può spez­
zare un prigioniero deprivandolo sul piano emozionale, iso­
landolo e facendogli subire a fasi alterne sedute di umilia­
zione e di tortura.
5 Diagnostic and Statistical Manual of Mental Disorders, American Psychiatric 
Association, Washington D.C. 19944.
La dissociazione è un processo inconscio attraverso il qua­
le alcuni pensieri vengono separati (dissociati) dal resto del­
la personalità e funzionano in modo indipendente. La vitti­
ma diventa quindi un’osservatrice esterna dell’aggressione 
subita. E un metodo efficace per sopravvivere, per non per­
dere la ragione, una strategia passiva quando si ha la sensa­
zione che non ci sia alcuna via d’uscita possibile. Di fronte 
a un evento traumatico inimmaginabile, la psiche non ha al­
tra scelta che deformarlo o nasconderlo. La dissociazione 
opera una separazione tra il sopportabile e l’insopportabile, 
che viene cancellato. Filtra l’esperienza vissuta, creando in 

---

Perché le donne non se ne vanno
95
tal modo un sollievo e una parziale protezione contro la pau­
ra, il dolore o l’impotenza.
I processi dissociativi possono portare la persona a di­
menticare il trauma o, più esattamente, a «dimenticare di ri­
cordarsi» delle vicende personali stressanti o addirittura del 
proprio intero passato. Abitualmente, quando vi si mescola 
l’affettività, la memorizzazione degli eventi è facilitata, ma 
nel caso di un trauma le emozioni dolorose sono mal digeri­
te dalla memoria, non si fissano. In realtà, spesso si verifica 
il contrario, come si può vedere nello stress post-traumatico; 
le persone dimenticano quello che vorrebbero conservare in 
memoria e ricordano ciò che vorrebbero dimenticare. Sono 
invase da ricordi ripetitivi dell’aggressione, ci pensano in 
ogni momento, la sognano di notte, e ogni loro sforzo di pen­
sare ad altro è vano.
Anche gli stati dissociativi possono indurre uno stato di 
depersonalizzazione con anestesia sensitiva e mancanza di 
reazione affettiva, o anche un senso di perdita di controllo 
delle proprie azioni.
Il fenomeno di dissociazione va a rafforzare il plagio co­
stituendo una difficoltà supplementare di cui sarà necessa­
rio tener conto durante la terapia.
Con tecniche cognitive si possono anche diminuire le fa­
coltà cognitive di una persona, per gettarla nella confusione. 
Questo avviene essenzialmente attraverso il controllo del lin­
guaggio e della comunicazione. Si possono usare alcune di­
storsioni nella comunicazione per mettere un soggetto in una 
posizione di vulnerabilità e di impotenza. Basta far nascere 
il dubbio, la confusione, scuotere i riferimenti interiori del­
la persona e il suo narcisismo. Moltiplicando i messaggi con­
traddittori, si può paralizzare l’altro, lasciarlo nell’incapacità 
di pensare, di agire, di opporsi. I messaggi paradossali pro­
vocano nelle vittime un esaurimento psicologico e una ri­
nuncia a capire. In loro, si produce un crollo della capacità 
critica e un funzionamento di tipo automatico.

---

96
Il plagio
Come ho descritto in un libro precedente6, la messa in at­
to del plagio avviene grazie alla comunicazione perversa. Que­
sto particolare meccanismo, che può dare l’illusione della co­
municazione, non ha la funzione di collegare, ma al contra­
rio quella di allontanare e di impedire lo scambio. La vittima 
non deve capire che cosa le sta capitando.
6 m.-f. hirigoyen, Le harcèlement moral, la violence perverse au quotidien, 
Syros - La Découverte, Paris 1998 [trad. it. Molestie morali. La violenza perversa 
nella famiglia e nel lavoro, Einaudi, Torino 2000].
Le dinamiche sono assai stereotipate:
- Rifiutare la comunicazione diretta: la comunicazione si 
riduce a sottintesi, osservazioni apparentemente ano­
dine ma destabilizzanti; non si dà alcuna risposta alle 
domande.
- Deformare il linguaggio: il messaggio è deliberatamen­
te vago e impreciso. Mira a disorientare l’altro, facen­
dolo al contempo sentire in colpa. Il tono implica rim­
proveri inespressi, velate minacce.
- Mentire: che può significare rispondere a vanvera o in 
modo indiretto, oppure, assemblando sottintesi, crea­
re un malinteso al fine di deresponsabilizzarsi e mette­
re nei guai l’altro.
- Adoperare il sarcasmo, la derisione, il disprezzo per 
creare un’atmosfera sgradevole e suscitare la diffiden­
za. Ostentare un cinismo destinato a travolgere l’altro 
un po’ alla volta, senza che l’ostilità sia troppo evidente.
- Destabilizzare l’altro con messaggi paradossali: si trat­
ta di instillare il dubbio su faccende più o meno nor­
mali della vita quotidiana, di controllare i suoi senti­
menti e i suoi comportamenti, nonché di fare in modo 
che finisca per essere d’accordo e per screditarsi da solo.
- Squalificare: significa negare a qualcuno qualsiasi qua­
lità, dirgli e ripetergli che non vale niente, finché non 
arriva a pensarlo.

---

Perché le donne non se ne vanno
97
Fondamentalmente, si tratta di trasmettere sensazioni 
ostili, senza esprimere mai nulla in modo esplicito, allo sco­
po di impedire lo scambio.
L’impotenza appresa.
Se le donne sopportano tanti maltrattamenti, è perché so­
no plagiate e condizionate. Il condizionamento è sociale, ne 
abbiamo già parlato, ma anche relazionale, come una sorta 
di addestramento.
Quando sono intrappolate in una situazione senza uscita 
e, soprattutto, subiscono aggressioni imprevedibili, le don­
ne diventano passive, hanno l’impressione che tutti i loro 
sforzi siano vani. Non riescono a immaginare come potreb­
bero cambiare le cose e non si sentono capaci di farlo.
Attraverso esperimenti su animali, è stato possibile met­
tere in evidenza che si tratta di un fenomeno parzialmente 
psicologico: «Quando un individuo apprende per esperien­
za di essere incapace di agire sul suo ambiente per trasfor­
marlo a proprio vantaggio, diventa incapace, fisiologica­
mente, di imparare».
A partire da esperimenti sui topi, Henri Laborit7 aveva 
cosi evidenziato l’esistenza, nel sistema nervoso, di un cir­
cuito inibitore o attivatore dell’azione. I suoi studi sono sta­
ti ripresi da Pierre Karli il quale ha dimostrato che, quando 
si fa perdere a un topo lo status di dominante, il suo cervel­
lo secerne un ormone che blocca i processi di apprendimento.
7 H. laborit, Elogede la fulte, Robert Laffont, Paris 1976 [trad. it. Elogio della 
fuga, Mondadori, Milano 1982].
8 Citato in A. escudero nafs, Factores que ìnfluyen cit., p. 112.
Martin E. P. Seligman8, a partire da esperimenti realiz­
zati sui cani, aveva descritto il concetto di learned helpless­
ness, traducibile come «impotenza appresa»:
All’inizio dell’esperimento, alcuni cani furono muniti di imbra- 
gature che impedivano loro di scappare. Poi, vennero sottoposti a sca­

---

98 II plagio
riche elettriche, che non erano precedute da alcun segnale e arrivava­
no in modo casuale. L'indomani, gli animali subirono un addestra­
mento, per imparare a evitare le scariche o a scappare. Il giorno do­
po, si rifece l’esperimento iniziale. Un terzo dei cani imparò rapida­
mente a evitare le scariche elettriche, ma gli altri due terzi adottarono 
un atteggiamento passivo e non cercarono di fuggire.
I ricercatori ne dedussero che l’atteggiamento passivo di 
due terzi dei cani era la conseguenza dell’assenza di control­
lo sulla situazione, che impediva loro di imparare a scappare.
Per confermare queste conclusioni, l’esperimento venne 
ripetuto con alcuni studenti volontari a cui furono imposti 
rumori insopportabili in modo casuale e con intensità varia­
bile. Man mano che l’esperimento proseguiva, le capacità co­
gnitive degli studenti-cavia diminuirono e nessuno cercò di 
andarsene, anche se la porta non era chiusa a chiave e loro 
erano stati già pagati.
Uno studio di Lenore E. Walker’, relativo a 403 donne, 
ha confermato che l’impotenza appresa diminuisce la loro ca­
pacità di trovare soluzioni ai problemi e fa addirittura sva­
nire qualunque desiderio di venirne fuori.
Sappiamo ormai che l’impotenza appresa si verifica quan­
do le aggressioni sono imprevedibili e incontrollabili, e non 
c’è alcun mezzo di agire per cambiare la situazione. Le don­
ne vittime di violenze matrimoniali dicono che non sanno 
mai quando e perché la tensione comparirà, né per quale mo­
tivo si faranno aggredire. Constatano che qualunque tenta­
tivo di calmare il partner è inutile, dato che, come vedremo, 
la cosa non dipende da loro.
Non si può mai sapere su quale registro funzioni un uomo 
violento, perché passa dall’uno all’altro. La previsione di­
venta quindi impossibile. Questo provoca, nelle donne vitti­
me, una mancanza di motivazione, un senso di inadeguatez­
za, di vulnerabilità o di depressione legato al trauma emotivo.
l. e. walker, The Battered Woman Syndrome, Springer, New York 1984.

---

Perché le donne non se ne vanno
99
Il concetto di impotenza appresa ci permette anche di ca­
pire come traumi pregressi e, in particolare, i maltrattamen­
ti o gli abusi sessuali nell’infanzia, aumentino la vulnerabi­
lità di una donna messa di fronte alla violenza del proprio 
compagno. Come ho detto, non si tratta di masochismo o di 
godimento nell’essere vittima, ma di un’alterazione delle di­
fese a causa di una passata aggressione.
Mentre sembrerebbe logico pensare che più grave è l’ag­
gressione subita dalla donna, più lei avrà voglia di andarse­
ne, constatiamo, al contrario, che più il maltrattamento è fre­
quente e grave e meno la donna ha gli strumenti psicologici 
per andare via.
Comunque, l’apparente sottomissione delle donne al co­
niuge violento non dev’essere considerata soltanto un sinto­
mo, ma anche una strategia di adattamento e di sopravvi­
venza. Le donne sanno bene, nel profondo di loro stesse, che 
l’opposizione frontale a un uomo violento può aumentare in 
modo grave la sua violenza, e allora cercano di calmarlo e di 
accontentarlo, per evitare che le cose peggiorino.
La sindrome di Stoccolma.
La difficoltà incontrata dalle donne a lasciare il coniuge 
violento può essere spiegata anche facendo il parallelo con la 
sindrome di Stoccolma. Tale fenomeno è stato descritto a 
proposito di ostaggi che hanno preso le difese del loro aggres­
sore. Si viene così a creare un legame paradossale fra certe 
vittime e i loro carnefici o fra un ostaggio e i suoi rapitori:
Quando una persona è sottoposta a una violenza non 
prevedibile, messa in una condizione di impotenza 
estrema, e non c’è alcuna via d’uscita, alcune partico­
lari difese si attivano in lei e può svilupparsi un senso 
di identificazione con l’aggressore.

---

100
Il plagio
Il 23 agosto 1973, un carcerato evaso cerca di commettere una ra­
pina in una banca di Stoccolma. L’intervento delle forze di polizia lo 
obbliga ad asserragliarsi nella banca, dove prende in ostaggio quattro 
impiegati. Il suo compagno di cella lo raggiunge. Al momento della li­
berazione, gli ostaggi si interpongono fra i rapitori e le forze dell’or­
dine. Durante il processo, prenderanno la difesa dei rapitori. Una del­
le vittime, innamoratasi del suo rapitore, finirà per sposarlo.
Per quanto riguarda gli ostaggi, sappiamo che questa rea­
zione di ordine psichico è tanto più comune quanto più a lun­
go è durata la prigionia, quanto più la vittima è giovane, di 
sesso femminile, e quanto più la causa è «giusta» sul piano 
ideologico. Si spiega, in parte, con la promiscuità in cui vi­
vono aggressori e vittime e con la dipendenza psicologica di 
queste ultime. Quando una persona si trova in una situazio­
ne in cui la sua vita è in pericolo e non ha alcuna difesa di 
fronte all’individuo che ha potere di vita e di morte su di lei, 
finisce per identificarsi con lui. In questo caso, la vittima si 
mette in un certo senso a vedere il mondo con gli occhi del 
suo aggressore, allo scopo di dominare il pericolo.
Nel caso della cattura di ostaggi, il sequestro dura solo 
qualche settimana, o qualche mese, e ciò nonostante può pro­
vocare un paradossale attaccamento all’aggressore. Per una 
donna che vive per anni con un compagno violento e ha rap­
porti intimi con lui, si può facilmente immaginare come la 
situazione sia più grave.
La sindrome di Stoccolma va accostata allo stato disso­
ciativo che abbiamo descritto in precedenza.
Le vittime passano per le stesse fasi: le prime violenze co­
stituiscono lo scardinamento di un ambiente portatore di fi­
ducia e sicurezza, la famiglia, e questo determina la perdita 
di fiducia nel coniuge. Questo sentimento insopportabile e 
colpevolizzante viene immediatamente annullato, e la donna 
entra in uno stato di resistenza passiva. Accetta la situazione 
e si adegua al modello mentale del coniuge: è d’accordo con 
le sue giustificazioni. Finisce per rendere responsabile il mon­

---

Perché le donne non se ne vanno
ioi
do esterno: «Se lui è cosi, è a causa degli altri! Se è violento, 
è perché ha troppi pensieri ! » La donna ritiene pertanto che 
il suo destino sia di subire ingiustizie. Non ha più il senso del 
bene e del male, del giusto e dell’ingiusto. Alla fine, può en­
trare in una fase di depressione e di stress post-traumatico.
Tale sindrome non costituisce in nessun caso una patolo­
gia, ma è un’efficace protezione per le vittime perché impedi­
sce loro una reazione violenta, che le metterebbe in pericolo.
I meccanismi di adattamento alla violenza.
Ci si adatta alla violenza in modi diversi, a seconda del­
le circostanze. Gli studi sul tema di Carlos E. Sluzki10 per­
mettono di conoscere in anticipo le alterazioni della psiche 
di una donna, in funzione della forma di violenza matrimo­
niale che subisce.
Secondo lo studioso, gli effetti della violenza variano in 
funzione di due elementi: il livello di minaccia avvertito dal­
la persona e la frequenza del comportamento violento:
- Quando le violenze sono di bassa intensità e soprag­
giungono inattese, come nel caso delle microviolenze, 
si produce una reazione di sorpresa e di incredulità.
- Quando le violenze sono abituali e di bassa intensità, 
si verifica una specie di anestesia della persona, che si 
abitua a essere umiliata e annientata. E ciò che succe­
de nella violenza perversa, quando gli attacchi, all’ini­
zio, non sono riconosciuti come aggressioni.
- Quando le violenze sono di elevata intensità e inatte­
se, si produce una reazione di allarme, che può essere 
difensiva o offensiva e che conduce la persona a scap­
pare, oppure ad affrontare la situazione.
‘° c. E. sluzki, Violencia familiar y violencia politica, in D. fried schnitman (a 
cura di), Nuevos paradigma!, cultura y subjectividad, Paidós, Buenos Aires 1994.

---

102
Il plagio
- Quando la violenza della persona è estrema - come può 
verificarsi con uno psicopatico in uno stato d’ira con­
seguente all’assunzione di alcol o di droga - e sussiste 
un rischio mortale per la vittima, si osserva in quest’ul- 
tima un’alterazione della coscienza, uno stato di diso­
rientamento e una paralisi delle reazioni. In fondo, 
quando la paura è interiorizzata, non ci sono più appa­
renti reazioni.
Di fronte a un coniuge violento, è difficile distinguere fra 
costrizione e compromesso. Una donna che ha un partner 
che commette abusi finisce per adattarsi. Per avere pace, sta 
attenta a non dispiacere; anticipa le reazioni violente, si ar­
rampica sui muri, rinuncia alle minigonne, al trucco, anche 
se questo poi significa subire rimproveri perché non è abba­
stanza sexy. Contemporaneamente, l’autostima diminuisce, 
la donna perde ogni sicurezza, diventa più fragile e più vul­
nerabile. Vivendo in un clima di costante tensione, finisce 
per abituarsi e la tollera sempre di più, perché dubita delle 
sue emozioni e della propria comprensione della situazione.
Prima, quando alzava la voce, mi agitavo e non ero 
nemmeno capace di lavorare. Adesso, sono abituata 
ai suoi insulti, e mi sforzo di pensare ad altro. Però 
sono sempre sulla difensiva perché non si sa mai quan­
do si scatenerà.
La violenza aumenta progressivamente e la resistenza del­
la donna diminuisce fino a diventare semplice lotta per la so­
pravvivenza.
La dipendenza.
La dipendenza è una conseguenza del plagio e della ma­
nipolazione di cui abbiamo parlato in precedenza.

---

Perché le donne non se ne vanno
103
Mi ci sono voluti quattro anni dopo la nostra separa­
zione per non essere più sotto il suo dominio psicologi­
co. E finita, e adesso non ho più paura. Paradossal­
mente, è stato proprio non sentendola più che mi so­
no resa conto che la paura mi aveva accompagnata per 
tutti quegli anni.
Si viene a creare una vera e propria dipendenza dal part­
ner, spiegabile con meccanismi neurobiologici e psicologici, 
per evitare di soffrire e ottenere una certa tranquillità. Sul 
piano fisiologico, la dipendenza da una persona è molto si­
mile a quella verso uno psicofarmaco. Si tratta di un proces­
so per cui un comportamento, che può produrre piacere e, 
insieme, allontanare o attenuare una sensazione di disagio 
interiore, viene ripetuto in modo del tutto incontrollato, pur 
sapendo che è nocivo.
Nella violenza coniugale ciclica, in cui il dominio psico­
lògico non è in primo piano, l’alternanza delle fasi di ag­
gressione e di tregua o addirittura di riconciliazione crea un 
sistema di punizioni-ricompense. Ogni volta che l’uomo vio­
lento si è spinto troppo in là e la donna potrebbe avere la 
tentazione di andarsene, viene «riacciuffata» da un po’ di 
gentilezza o di premura. Creando confusione fra amore e ses­
sualità, l’uomo cerca una riappacificazione tra le lenzuola. 
Allo stesso tempo, squalifica la sua compagna, che perde fi­
ducia in se stessa. La tratta come una bambina: «Cosa fare­
sti senza di me ?» Ben presto, lei si convince che senza di lui 
non ce la farebbe.
Ma la dipendenza può riflettersi sui figli della coppia, co­
me vedremo nell’esempio che segue:
Ariane ha vissuto per vent’anni con un uomo di cui 
dice: «Era lunatico e spendaccione». Di fatto, era un 
perverso manipolatore, che non soltanto non parteci- 

---

104
Il plagio
pava alle spese di casa, ma viveva anche alla grande 
fuori (locali notturni, sport costosi), lasciando che fos­
se la moglie a pagare i debiti e a fare straordinari per 
allevare i figli.
Lei dice che, oltretutto, lui era molto esigente. Per 
esempio, se quando arrivava, Ariane era al telefono, 
si metteva a guardare ostentatamente l’orologio fin­
ché lei riattaccava; oppure, certe sere, la obbligava a 
stare seduta tutta la notte in poltrona ad ascoltarlo, 
anche se lei il giorno dopo doveva svegliarsi presto per 
andare a lavorare. Un giorno, visto che non gli piace­
va la famiglia di Ariane e lei aveva espresso il deside­
rio di andare a trovare sua sorella, l’aveva «scaricata» 
in aperta campagna, con il figlio ancora piccolo, e lei 
era dovuta tornare a casa a piedi.
Lei sostiene che lui non l’ha mai picchiata aperta­
mente: «Mi spingeva, e io cadevo da sola».
Ariane accettava tutto questo perché sperava che lui 
cambiasse, e anche per stare in pace, visto che, in ca­
so contrario, la tormentava finché lei non cedeva. In­
sieme a lui, lei non si raccapezzava più, perché «se­
minava granelli di dubbio e di senso di colpa». Quan­
do lei si ribellava, lui strappava le tende, spostava i 
mobili, metteva tutto in mezzo alla stanza e diceva: 
«Dò fuoco e poi mi sparo! »
Figlia maggiore di una famiglia cattolica numerosa, 
composta essenzialmente di femmine, Ariane, come 
sua madre e le sorelle, aveva una grande ammirazione 
per il padre, uomo d’affari serio e stimato da tutti. La 
sua famiglia era benestante e lei aveva imparato che 
era normale farne partecipi anche gli altri.
A diciott’anni, suo figlio è stato il primo a ribellarsi 
contro il padre, che l’ha messo alla porta senza che 
Ariane potesse opporsi. In seguito, lei ha dovuto ve­
derlo di nascosto dal marito.
Qualche anno dopo, quando Ariane si era finalmente 

---

Perché le donne non se ne vanno
105
separata da quell’uomo, il figlio le ha annunciato di 
essere entrato in un gruppo religioso che si è poi ri­
velato una setta. Le ha chiesto di dare la sua fideius­
sione per aiutare il gruppo, e lei ha rifiutato.
«Non rimpiango in nessun modo di aver lasciato mio 
marito, ma mi rimprovero, per mio figlio, di essere ri­
masta tanto a lungo in quella situazione».
L’inversione della colpa.
In tutti i casi di violenza coniugale, si verifica un’inver­
sione della colpa. Le donne pensano che, se il partner è vio­
lento, è perché non sono state capaci di renderlo felice, o non 
ci hanno saputo fare, o hanno avuto un comportamento ina­
deguato. Questo è peggiorato dall’eccessiva valorizzazione, 
nei media, della sessualità e della seduzione in una coppia. Se, 
per esempio, una donna si è opposta alle voglie del partner 
e lui poi si è dimostrato violento, potrà dirsi: «Sono io che 
l’ho provocato perché non ho voluto avere rapporti sessuali ! »
La donna porta su di sé la colpevolezza che il partner non 
prova. É lei che viene resa responsabile delle difficoltà di 
coppia. Di fatto, la colpa si inverte perché la vittima non rie­
sce a esprimere quello che subisce e a rimproverarlo all’uo­
mo. Gli errori non dichiarati sono «portati» dalle vittime, 
in attesa di essere riconosciuti dai loro autori. Si tratta di 
una duplice ferita, da cui le vittime non sono protette. La 
colpa maschera quindi l’aggressività che queste donne non 
riescono a provare.
Dopo venticinque anni di matrimonio, Danièle con­
tinuava a pensare che suo marito avesse «tempera­
mento», un modo per dire che aveva un carattere dif­
ficile. Dato che lo feriva involontariamente, gli ha 
sempre trovato giustificazioni, pensando di essere in 
parte responsabile. E così che spiega la violenza ver­
bale del marito: poteva avere l’impressione che lei vo­

---

io6 II plagio
lesse sminuirlo in pubblico perché era più brillante e 
più disinvolta con le persone. In genere, quando lui si 
innervosiva, lei cercava di distendere l’atmosfera, per 
i bambini. Ha preso la decisione di lasciarlo quando, 
dopo averle dato un paio di schiaffi in seguito a una 
semplice osservazione, ha cercato di strangolarla. In 
quel momento, lei ha visto l’odio nei suoi occhi.
Gli uomini violenti possono usare tattiche di ritorsione. 
Se le cose vanno male, è perché la moglie ha cercato di di­
fendersi: «E a causa del tuo comportamento che sono ob­
bligato ad agire così! » E per questo che, quando le donne 
vanno in commissariato a denunciare la violenza, hanno l’im­
pressione di tradire il compagno.
Succede anche che, come nel Processo di Kafka, alcuni 
uomini chiedano alla loro compagna di trovare da sé la spie­
gazione alla loro violenza, fino a riconoscerla e a interioriz­
zarla: «Tu non sai perché ti tratto così, ebbene, cerca e for­
se capirai ! »
I partner violenti rafforzano il processo di colpevolizaz- 
zione quando la donna minaccia di andarsene. Allora, viene 
accusata di voler distruggere l’uomo, e la manovra è accen­
tuata dal ricatto del suicidio: «Ho paura che i miei figli un 
giorno mi dicano: “Hai lasciato papà e lui si è ucciso”».
Lo stress post-traumatico.
Il persistere del legame di dipendenza va avanti anche 
quando la situazione di condizionamento è scomparsa. Più 
quest’ultima dura, e meno la persona è in grado di sganciar­
si, presa com’è tra dipendenza e violenza; e questo sfocia a 
volte in una vera e propria morte psichica.
Le donne vittime di violenza matrimoniale, come ogni 
persona esposta ripetutamente a traumi, possono presenta­
re, anche molto tempo dopo la separazione, turbe da stress 
post-traumatico.

---

Perché le donne non se ne vanno
107
Le persone traumatizzate presentano un elevato livello di 
attività mentale e fisica. Ciò si traduce prima di tutto in tur­
be ansiose. Può trattarsi di angoscia fluttuante, accompa­
gnata da un persistente senso di insicurezza e da ondate d’an­
sia paragonabili ad «attacchi di panico». In queste persone, 
sono anche constatabili difficoltà di assopimento, il loro son­
no è leggero, il minimo rumore provoca un risveglio agitato, 
hanno incubi che rappresentano il passato. Il sintomo prin­
cipale, però, si manifesta con la sensazione angosciosa di ri­
vivere il trauma. Si tratta di un’esperienza quasi allucinato­
ria e fugace; bastano un profilo intravisto per strada o una 
conversazione che ricorda il contesto traumatico perché la 
persona venga sommersa dalla medesima angoscia provata 
durante il trauma iniziale. Questo provoca un aumento del­
la vigilanza e porta a evitare tutto quanto ricordi in qualun-, 
que modo l’evento traumatico.
Dato che è impossibile sfuggire a queste suggestioni trau­
matiche, la fuga mentale può essere una scappatoia. E cosi 
le persone traumatizzate presentano spesso un distacco ri­
spetto agli eventi e alle persone che può passare per stan­
chezza.
Questi disturbi sono legati a disfunzioni a livello di di­
verse strutture cerebrali, conseguenza diretta dei meccani­
smi fisiologici del plagio.
La sregolazione cerebrale osservata nello stress post-trau- 
matico è stata ben studiata su animali da laboratorio, ma la 
cura dei pazienti che soffrono di queste turbe è complessa e 
ha bisogno di approcci diversificati.

---

---

Parte terza
Chi sono gli individui violenti?

---

---

Capitolo settimo
Le donne violente
La violenza non ha sesso. Anche le donne sanno essere vio­
lente e, quando possono, usano proprio come gli uomini gli 
strumenti del potere. Se ci fossero dubbi, basterebbe ricorda­
re le fotografie della soldatessa americana Lynndie England 
che tiene al guinzaglio un prigioniero iracheno. Altre noti­
zie di cronaca ci descrivono donne perverse che, senza alcuno 
scrupolo, si uniscono al coniuge per maltrattare i figlioletti.
Da qualche anno, gruppi in difesa dei diritti degli uomi­
ni e dei padri denunciano la violenza esercitata sul compa­
gno da certe donne. La loro tesi è che queste ultime posso­
no essere violente quanto gli uomini e che in particolare so­
no altrettanto capaci di lanciare oggetti o di minacciare 
percosse.
Così, uno studio condotto dall’associazione Father-Care 
segnala che centomila uomini adulti verrebbero malmenati, 
ogni anno, o dalla moglie nelle coppie eterosessuali, o dal 
partner maschio in quelle omosessuali. Un’indagine ameri­
cana, iniziata nel 1978 da Suzanne Steinmetz, aveva fornito 
la cifra di 250 000 mariti americani picchiati dalle loro mo­
gli. Si trattava però di un’estrapolazione a partire da un’in­
chiesta svolta su 57 coppie, in cui quattro uomini si erano 
autodichiarati vittime di violenze da parte della compagna. 
Nel 1997, uno studio realizzato dall’unità medico-legale del- 
l’Hótel-Dieu, nell’ambito dei consulti per violenza coniuga­
le, rilevava un’incidenza di uomini picchiati dal 3 al 5 per 
cento. Possiamo peraltro pensare che queste cifre siano va­

---

112
Chi sono gli individui violenti ?
lutate per difetto, perché da un lato gli uomini hanno mag­
giori difficoltà delle donne a confessare la propria situazio­
ne e a presentarsi in veste di vittime e, d’altra parte, i dati 
tengono conto soltanto degli episodi di violenza fisica, men­
tre le donne esercitano soprattutto una violenza psicologica 
sul partner.
Se ci sono pochi studi sul tema, è perché gli uomini si ver­
gognano di essere vittime di una donna e preferiscono tace­
re, e anche perché, quando osano parlare, in genere non ven­
gono creduti. Depositare un verbale o una querela di fronte 
a poliziotti increduli non è la cosa più facile del mondo.
Inoltre, dato che hanno una forza fisica minore, la vio­
lenza fisica delle donne ha conseguenze meno drammatiche 
di quella degli uomini. Le donne colpiscono a mani nude e 
molto più di rado usando oggetti contundenti.
Dopo vent’anni di matrimonio, Charles abbandona il 
domicilio coniugale in seguito alle percosse ricevute 
dalla moglie, Sylviane.
Quando si presenta alla polizia, i suoi vestiti sono 
strappati, ha un enorme ematoma sul volto, una co- 
stola incrinata, e il suo corpo è coperto di graffi.
La violenza di Sylviane si è presentata dopo qualche 
anno di matrimonio, quando Charles, all’estero per la­
voro, inizia una relazione con un’altra donna, che lo 
ricatterà per una paternità. Quando Sylviane lo viene 
a sapere, raggiunge il marito c si mette a fargli scena­
te e a picchiarlo. Charles, sentendosi in torto, non si 
difende. In seguito, lei continuerà a picchiarlo rego­
larmente finché lui non chiederà il divorzio.
La perizia psichiatrica conclude che Charles non pre­
senta nessuna patologia mentre, per contro, Sylviane, 
che ha una personalità paranoica, soffre di una grave 
nevrosi isterica. Questo disturba seriamente la sua vi­
ta relazionale. Secondo l’esperto, «l’egocentrismo è 
iperbolico, accompagnato da una possessività affetti­

---

Le donne violente 
113
va che la porta a non tener conto dell’altro, e resta in­
centrata sulla propria persona». Sylviane è del tutto 
inconsapevole dei suoi problemi e, al contrario, si pre­
senta come vittima.
Parecchi anni dopo la separazione, non è ancora sta­
ta fatta giustizia, perché Sylviane presenta appello a 
tutte le sentenze. Malgrado una perizia psichiatrica 
gravissima, i giudici continuano a parlare di «situa­
zione conflittuale».
Per lo piu, tuttavia, la violenza fisica delle donne è di rea­
zione. La maggior parte di quelle che hanno ucciso il coniu­
ge lo hanno fatto per proteggersi o per legittima difesa di 
fronte alle violenze di cui erano vittime.
Mentre mio marito si preparava a picchiarmi per l’en­
nesima volta, ho cercato di chiamare la polizia, ma lui 
ha tentato di impedirmelo. Allora, l’ho colpito con il 
telefono. Ha sanguinato parecchio e ho avuto molta 
paura. Mi sento molto in colpa e ho ancora più paura 
perché lui si è fatto fare un certificato medico e mi ha 
detto che, ormai, non posso piu denunciarlo, che dirà 
a tutti che la violenta sono io.
Come abbiamo già sottolineato, mentre gli uomini usano 
spesso la violenza fisica per dominare e controllare la com­
pagna, le donne impiegano più di frequente la violenza per­
versa e la manipolazione: usando false dichiarazioni di gra­
vidanza per tenere legato un uomo, con il frequente ricatto 
del suicidio o con false affermazioni di molestie sessuali sui 
bambini. Quando una donna insulta un uomo, lo svilimento 
consiste per lo più nel femminilizzarlo: «Sei solo un impo­
tente, una checca, una pezza da piedi, un frocio! »
Sebbene alcuni uomini subiscano violenza dalla propria 
compagna, le proporzioni non sono affatto quelle riscontra­

---

114 Chi sono gli individui violenti ?
bili per le donne. Nel 98 per cento dei casi di violenza, l’au­
tore è un uomo. Senza negare la violenza fisica o psicologi­
ca di cui possono essere vittime alcuni uomini, è necessario 
leggere i dati in prospettiva, per capire la diseguale riparti­
zione della violenza nella coppia. Inoltre, per motivi cultu­
rali, gli uomini vittime di violenze trovano maggiori risorse 
esterne e riescono a sbarazzarsi più rapidamente della rela­
zione. Certo, possono essere malmenati dalla moglie, ma cor­
rono minori rischi di perdere la propria identità perché, 
all’esterno, continuano a essere valorizzati in quanto uomi­
ni. D’altronde, gli uomini hanno più spesso la possibilità ma­
teriale di andarsene, e ciò fa sì che di solito restino meno a 
lungo con la compagna.
Che cosa resta della figura della megera o della donna per­
versa ?
Sonia è sposata da dieci anni e non ama più il marito. 
Se resta, è perché teme l’insicurezza materiale e per­
ché, a quarant’anni, le piacerebbe proprio avere un 
bambino: «Mio marito mi interessa solo per il suo 
sperma! »
Al contempo, cerca qualcun altro su Internet e dice 
chiaramente che la sua ricerca si basa su criteri mate­
riali: buona posizione economica, buon livello sociale 
e buon genitore.
Con il marito, fa il minimo: non gli parla più ed evita 
per quanto possibile di mangiare insieme con lui. A 
volte, lo strapazza: «E che è troppo debole, mi fa ve­
nire i nervi! », e lo aggredisce verbalmente.
Di sicuro esiste, come vediamo nel caso di Sonia; però 
non bisogna fidarsi dato che, per discolparsi, molti uomini 
tendono a descrivere la manipolazione sentimentale o emo­
tiva della loro compagna come il corrispettivo della loro vio­
lenza, oppure accusano la moglie di aver provocato la vio­

---

Le donne violente
115
lenza con il suo comportamento. E l’uomo a essere maltrat­
tato da una donna che non lo rispetta, oppure lei è diventa­
ta violenta a forza di essere tiranneggiata ? Alcuni uomini si 
considerano vittime perché, in occasione di un divorzio, la 
moglie ha cercato di estorcere alimenti spropositati o perché 
pretende la custodia dei figli.
Nel caso di certe donne bisbetiche, ci si potrebbe chie­
dere se magari non siano semplicemente inacidite da anni di 
sottomissione coniugale.
Può succedere che l’uomo vittima della violenza della 
donna presenti una turba della personalità o un comporta­
mento masochista, ma è eccezionale.
Pierre è sposato con Jenny da dieci anni. Riconosce 
che, se ha scelto una donna dal carattere tanto forte, 
è perché è lui ad avere un lato infantile marcato. Lei 
è decisa, autoritaria, mentre lui è sempre stanco, più 
o meno depresso e ha poca stima di sé. Un po’ alla vol­
ta, si è trovato escluso dalla propria famiglia, e anche 
suo figlio lo disprezza.
Il più delle volte, come capita per gli uomini, la violenza 
delle donne è uno strumento di dominio. Di fatto, in tali cop­
pie, si verifica un’inversione dei ruoli tradizionali: il domi­
nante è la donna e il dominato l’uomo.
La maggior parte degli uomini che subiscono violenza dal­
la compagna non presentano particolari patologie, pur aven­
do la caratteristica di non essere per niente machos. Inoltre, 
al contrario degli uomini violenti, non recriminano affatto 
contro le donne in genere, accontentandosi di dire che han­
no qualche difficoltà con la loro donna.
Le donne violente presentano per lo più una personalità 
borderline (al limite), con tutte le caratteristiche che descri­
veremo più avanti.

---

116 Chi sono gli individui violenti ?
Vincent ha incontrato Patricia all’epoca in cui il suo 
matrimonio era in difficoltà. Aveva quindi divorzia­
to ed era andato ad abitare da lei. Ben presto, Patri­
cia rimprovera a Vincent di versare alimenti troppo 
cospicui all’ex moglie. Le piacerebbe che lui smettes­
se di pagare per avere un tenore di vita migliore. Que­
sto scatena violente discussioni durante le quali Pa­
tricia proferisce insulti contro l’ex moglie di Vincent 
e i suoi figli: «I tuoi figli sono nullità, maleducati! » 
Dato che Vincent rifiuta di sacrificare la famiglia, lei 
si innervosisce, poi tenta di aggredirlo fisicamente. 
Per esempio gli ha scaraventato in testa una lampada 
e, un’altra volta, l’ha inseguito con un coltello da cu­
cina. Per il momento, Vincent si domina e non repli­
ca, ma si rende ben conto che basterebbe poco perché 
la loro relazione si trasformasse in un fatto di crona­
ca nera da prima pagina.
La violenza di Patricia è per lo più costituita da in­
sulti, disprezzo o attacchi alla virilità di Vincent. Si 
lamenta della scarsa frequenza di rapporti sessuali: 
« Sei solo un represso ! » Gli rimprovera anche di non 
renderla madre: «Sono violenta perché tu non mi fai 
fare figli! » Ha progressivamente allontanato Vincent 
dalla sua famiglia e dagli amici, «perché non sono gen­
te frequentabile». Né lo presenta ai suoi amici «per­
ché lui non è all’altezza».
Vincent spiega la propria tolleranza con il fatto che la 
violenza della compagna non è diretta. Lei riesce sem­
pre a dimostrargli, durante le loro discussioni, che è lui 
a vedere le cose in modo scorretto. Gli fa venire dub­
bi. Quando la conversazione scade nelle ingiurie, Vin­
cent pensa: « Sono soltanto parole, non è grave, smet­
terà! Testo la mia capacità di resistenza! » Dice anche 
di sentirsi responsabile per queste crisi e di essere con­
vinto che Patricia è lo stesso la donna della sua vita.

---

Le donne violente
117
Di base, Vincent non presenta nessuna patologia par­
ticolare. E un uomo solido e calmo che esercita una 
professione tecnico-commerciale.
Sulla sua infanzia, sappiamo che il padre era spesso as­
sente e che a volte, a casa, era verbalmente violento. 
La madre non lavorava. Vincent ha avuto la prima ra­
gazza a diciassette anni e si sono messi insieme molto 
presto, anche se lei lo annoiava. Dice che, per un cer­
to periodo, ha fatto una serie di sciocchezze: alcol, 
droghe, sport estremi, sesso e macchine potenti. Ades­
so, si è calmato e si sente una persona responsabile. 
Con Patricia, non si annoia. Apprezza la sua intelli­
genza e il suo carattere deciso.
Dopo qualche insulto di troppo, Vincent ha deciso di 
lasciare Patricia. Poi però si è spaventato da morire 
perché lei ha promesso di vendicarsi sui suoi bambi­
ni, minacciando di andare a prenderli all’uscita da 
scuola. Alla fine, ha tenuto duro malgrado i messaggi 
di insulti sulla segreteria telefonica. Lei ha minaccia­
to di raccontare ai figli di Vincent tutte le porcherie 
commesse dal padre prima che nascessero, e di suici­
darsi. Poi ha annunciato di essere incinta e che lui era 
un porco a non occuparsi di lei. L’indomani, ha te­
lefonato in lacrime per dire che senza di lui era perdu­
ta e che aveva deciso di cominciare una psicoterapia. 
Vincent ha paura di cedere alle sue pressioni: sa bene 
che il legame non si è spezzato e che, anche se la vio­
lenza del loro rapporto è inaccettabile, lui l’ama an­
cora.
Che dire del rapporto tra Vincent e Patricia ?
Vincent è un uomo che lotta contro una depressione la­
tente, cercando stimoli esterni. Si attiva nella dipendenza, 
prima dalle droghe, poi dalle sensazioni forti che gli procu­
ra il rapporto con Patricia. Lasciarla gli riesce difficile per­
ché è consapevole che rischierebbe di cadere in un abisso di 

---

118 Chi sono gli individui violenti ?
depressione. Ecco perché non può riuscirci da solo. Ha bi­
sogno di un appoggio psicoterapeutico. Non ce l’ha con Pa­
tricia: sa che lei, proprio come lui, è vittima della propria sto­
ria familiare; anche lei avrebbe subito violenze da parte del­
la madre.
Senza negare la realtà della violenza femminile, bisogna 
stare attenti che questo non getti discredito sulle donne vit­
time di violenze, un fenomeno di ampiezza incommensura­
bile, come abbiamo sottolineato più volte.

---

Capitolo ottavo
Gli uomini violenti
I peggiori tiranni sono quelli che sanno farsi amare.
BARUCH SPINOZA
Possiamo domandarci perché i comportamenti violenti 
sono incontestabilmente più frequenti fra gli uomini che fra 
le donne.
Per rispondere a questa domanda, sono stati proposti va­
ri modelli.
I primi studi sulla violenza domestica hanno cercato di 
trovare un fondamento neurologico per i comportamenti vio­
lenti, e si è cercata, invano, una specifica localizzazione ce­
rebrale della violenza. Certo, si sa che a livello endocrino un 
elevato tasso di testosterone, l’ormone maschile, può porta­
re alla violenza e che anche i neuromediatori cerebrali, co­
me la serotonina, rivestono un ruolo. Tuttavia, nessuna di­
mostrazione biologica può spiegare perché gli uomini violenti 
lo siano soltanto con la compagna più intima e, in maggio­
ranza, mai al di fuori della famiglia.
Secondo i fautori della sociobiologia, la violenza nei con­
fronti delle donne sarebbe soltanto una strategia di dominio 
inscritta nei geni dell’uomo, al fine di garantirgli l’esclusiva 
dei rapporti sessuali e della riproduzione. Se dessimo credi­
to a questa teoria un tantino bislacca, non capiremmo come 
mai non tutti gli uomini sono violenti.
Le femministe si sono dedicate ad analizzare il contesto 
sociale che permette il maltrattamento delle donne. Secon­
do loro, la società prepara gli uomini a occupare un ruolo do­

---

120
Chi sono gli individui violenti ?
minante e questi, se non ci riescono in modo naturale, tendo­
no a farlo con la forza. Per questi uomini la violenza sareb­
be un mezzo come un altro di controllare la donna. All’ini­
zio, un ragazzino non è pili aggressivo di una ragazzina, ma 
la sua socializzazione a scuola, nelle attività sportive, va di 
pari passo con un’iniziazione alla violenza. Mentre la vio­
lenza dei ragazzi è accettata e addirittura valorizzata: «Di­
fenditi, se sei un uomo! », si insegna alle ragazze a evitarla. 
Quando sono litigiose, si dice che sono dei maschi mancati. 
La socializzazione basata sull’apprendimento dei ruoli ses­
sualmente connotati attribuisce agli uomini una posizione di 
potere e di autorità. Alle donne, vengono attribuiti com­
portamenti tipicamente «femminili», come la dolcezza, la 
passività, l’abnegazione, mentre gli uomini dovranno essere 
forti, dominatori e non esprimere le loro emozioni. Come di­
mostra Pierre Bourdieu1, tutto quanto è valoroso, rispetta­
bile, degno di ammirazione appartiene al campo della ma­
scolinità, mentre quel che è debole, disprezzabile o indegno 
fa parte del registro femminile.
1 p. bourdieu, La domination masculine cit.
2 D. G. dutton, The Abusive Personality, Guilford, New York 1998.
Tuttavia, nemmeno la spiegazione sociologica è suffi­
ciente, visto che la maggior parte degli uomini non sono vio­
lenti.
In compenso, sembra che una percentuale rilevante di 
uomini perseguiti penalmente per violenze nei riguardi del­
la compagna abbia sofferto di maltrattamenti durante l’in­
fanzia. Dal 1990, parecchi studi hanno messo in evidenza 
una netta correlazione fra i traumi psichici subiti nel corso 
dell’infanzia e certe turbe della personalità. In particolare, 
vedremo nel prossimo capitolo che, in grande maggioranza, 
gli uomini violenti hanno una personalità borderline e anti­
sociale. Alcuni specialisti del resto associano la personalità 
borderline alla violenza coniugale1 2.

---

Gli uomini violenti
121
Alla nascita, il cervello non è già formato una volta per 
tutte. Esperienze traumatiche precoci possono alterare l’equi­
librio cerebrale. E per questo che i maltrattamenti e gli abu­
si subiti nell’infanzia, oppure un forte choc che abbia provo­
cato uno stress post-traumatico, possono modificare l’equili­
brio del sistema nervoso.
Il medesimo fenomeno è constatabile nelle donne, ma 
molto meno spesso che negli uomini. Se hanno subito mal- 
trattamenti o abusi sessuali nell’infanzia, capita che le don­
ne facciano ricorso alla violenza, ma per lo più, a seguito di 
simili traumi, perdono le proprie linee di riferimento e sono 
più vulnerabili di fronte a un’aggressione. Possiamo quindi 
affermare che i traumi infantili, rendendo più fragile l’indi­
viduo e modificandone la personalità, provocano una mag­
giore permeabilità alla pressione sociale.
Non per questo bisogna concludere troppo precipitosa­
mente che gli uomini sono violenti soltanto per reazione a 
una violenza subita nell’infanzia: dobbiamo diffidare di una 
simile semplificazione; non tutti gli uomini violenti hanno 
subito traumi infantili. Se è stato cosi, è importante identi­
ficare insieme con loro le conseguenze e i segni che un’in­
fanzia dolorosa ha potuto lasciare, ma questo non li trasforma 
ipso facto in malati o in mostri e non li solleva minimamen­
te dalla responsabilità delle loro azioni. Certo, un’infanzia 
difficile o carenze affettive sono spesso il retaggio toccato 
agli uomini violenti; tuttavia, il loro malessere non dev’es­
sere una scusa per distruggere la compagna, bensì un moti­
vo per incominciare una psicoterapia.
Un’altra prospettiva d’approccio si basa sulla teoria del­
l’apprendimento sociale, secondo cui i comportamenti vio­
lenti si placano osservando gli altri, mentre persistono se 
sono socialmente valorizzati. Quando un uomo è stato al­
levato da un padre violento, la sua organizzazione intra­
psichica è stata modificata in modo che il ricorso alla vio-

---

122
Chi sono gli individui violenti ?
lenza faccia parte del suo sistema di funzionamento. Pren­
derà l’abitudine di reagire con violenza ogni volta che avrà 
bisogno di allentare le proprie tensioni interne o di valo­
rizzarsi. E se le sue azioni violente non sono punite, non 
c’è motivo di non ripeterle, e questo è ovviamente ciò che 
accade. Basta lasciar fare una volta perché l’abitudine so­
pravviva.
Stando a questo modello, è il caso di preoccuparsi per 
l’importanza della pornografia nell’educazione dei giovani. 
La pornografia spinge fino all’estremo i ruoli maschili e 
femminili. L’uomo appare di necessità aggressivo, la don­
na passiva e sottomessa, e si banalizzano l’aggressione ses­
suale e lo stupro. Il sesso non è che sessismo. Di fatto, una 
recente indagine ha dimostrato che la stragrande maggio­
ranza dei giovani maschi impara il sesso attraverso i film 
porno.
Mi sembra che questi diversi approcci non siano in con­
trasto, bensì complementari, e che siano tutti da prendere in 
considerazione.
Nessun fattore, preso in modo isolato, basta a spiegare 
perché un individuo è violento. Un trauma infantile può cer­
to creare, tramite lo stress post-traumatico, una predisposi­
zione alla violenza, che potrà essere o meno rafforzata dal 
contesto sociale e culturale del soggetto.
In linea generale, anche al di là dei traumi, la personalità 
di un individuo è influenzata dall’educazione e dall’ambien­
te sociale. E per questo che oggi, nella nostra società occi­
dentale, incontriamo poche patologie nevrotiche e assai più 
patologie narcisistiche, di cui parleremo nel prossimo capi­
tolo. Vedremo che questo non è privo di influenza sulle for­
me della violenza coniugale così come si presenta attual­
mente.

---

Gli uomini violenti
123
La fragilità degli uomini.
La deresponsabilizzazione.
Tutti gli uomini violenti hanno la tendenza a minimizza­
re le proprie azioni, a trovarsi giustificazioni esterne, spe­
cialmente dando la colpa alla moglie, al contrario delle don­
ne vittime che, in genere, cercano più una spiegazione psi­
cologica interna per la comparsa della violenza nel coniuge.
Ora, al contrario di quanto pretenderebbe l’uomo, non è 
affatto uno specifico comportamento della compagna a pro­
vocare la sua esplosione: è l’uomo a servirsi di tale pretesto 
per giustificare la sua ira, i suoi insulti, i suoi gesti aggressi­
vi. Tutti i racconti delle vittime descrivono uomini che di­
ventano irritabili senza motivo apparente. Sono di cattivo 
umore, si lamentano di aver dormito male, di qualche con­
trarietà, e cercano un’occasione per giustificare la loro irri­
tabilità. La tensione aumenta d’intensità fino alla violenza 
verbale e poi fisica.
Le cause esterne addotte come giustificazione sono assai 
stereotipate. Può essere lo stress (è nervoso a causa di preoc­
cupazioni finanziarie), o una provocazione della moglie (che 
ha suscitato la collera) e, in tal caso, l’aggressione si assimi­
la a una punizione. Un’altra delle scuse cui si ricorre può ri­
guardare il rispetto di regole religiose o di abitudini cultura­
li: l’uomo è il capofamiglia e la donna deve obbedirgli. Un’al­
tra scusa, infine, spesso accampata dagli uomini, ma anche 
dai testimoni esterni, è l’alcol. Certo, i comportamenti ag­
gressivi legati a questa sostanza sono molto comuni visto che, 
nell’ambito della popolazione generale, gli atti di violenza 
commessi sotto l’effetto dell’alcol riguardano più della metà 
degli omicidi. Gli effetti disinibitori degli alcolici hanno fat­
to dire ad alcuni psicoanalisti che «il Super-io è solubile in 
alcol». Ora, non è l’alcol a provocare direttamente la vio­

---

124
Chi sono gli individui violenti ?
lenza, esso consente soltanto la liberazione della tensione in­
terna fino a quel momento controllati, creando un senso di 
onnipotenza. L’alcolismo non dev’essere considerato sino­
nimo di deresponsabilizzazione, Va inoltre precisato che non 
tutti gli alcolisti sono violenti e che gli alcolisti disintossica­
ti possono rimanere tali.
Tutti questi uomini che giustificano il proprio compor­
tamento con una perdita del controllo sono però capaci di te­
nerlo a bada in società o sul luogo di lavoro. La maggior par­
te di loro si mostra difficile in coppia, mentre non presenta 
né particolari difficoltà nella vita sociale né alcun evidente 
problema psichiatrico. Tutto avviene come se il fatto di po­
larizzare le difficoltà nella cornice coniugale permettesse lo­
ro di salvaguardare la propria vita sociale.
La società continua ad attendersi che gli uomini occupi­
no un ruolo dominante; ora, se si sentono inadeguati o im­
potenti, essi possono cercare di compensare la debolezza che 
avvertono in sé con comportamenti tirannici, manipolatori 
e violenti in privato. E del tutto ovvio che non possano con­
fessarlo apertamente; la negazione, per loro, è un mezzo per 
sfuggire alla vergogna e alla colpa, ma è anche un modo per 
non vedere la propria fragilità interiore. Debbono riuscire a 
mantenersi onnipotenti, se necessario anche con la manipo­
lazione e la menzogna. Dal momento che non vogliono sen­
tirsi responsabili, dev’essere per forza colpa di qualcun al­
tro; si tolgono d’impaccio rivoltando il problema e atteg­
giandosi a vittime. In mancanza di scuse esterne credibili, 
come abbiamo visto, sanno impietosire gli altri raccontando 
della loro infanzia infelice.
Questa deresponsabilizzazione è male accettata dalle 
donne, perché negare la loro sofferenza costituisce un’ag­
gressione supplementare. Come abbiamo visto, preferisco­
no portare da sole la colpa che il partner non vuole addos­
sarsi.

---

Gli uomini violenti
125
Uomini psicologicamente fragili.
Sono le loro carenze narcisistiche (una scarsa stima di sé) 
a costituire la base del comportamento degli uomini violen­
ti. Sono la loro fragilità e il loro senso di impotenza interio­
re a portarli a voler controllare e dominare la compagna. Si 
aspettano, come potrebbe attenderselo un bambino dalla ma­
dre, che siano le compagne ad attenuare il peso delle loro ten­
sioni, a placare le loro angosce. Dato che non ci riescono, so­
no viste come nemiche e vengono ritenute responsabili di 
tutto quello che non va. Questi uomini temono di essere in­
vasi da un’angoscia annichilente, e l’atto violento funziona 
in loro come una protezione dell’integrità psichica. Il con­
trollo sull’altro, all’esterno, supplisce alla loro mancanza di 
controllo all’interno.
Per questi uomini la violenza è un palliativo per sfuggire 
all’angoscia e alla paura, paura di affrontare le pulsioni af­
fettive dell’altro, paura di affrontare le proprie.
Mio marito si è dimostrato violento ogni volta che si 
sentiva vulnerabile. Quand’ero incinta e lui non vo­
leva che tenessi il bambino, invece di dirmelo chiara­
mente si è mostrato sgradevole, mi ha respinta, fin­
ché io stessa non sono stata più sicura di volere quel­
la gravidanza. Poi mi ha fatta stancare, diramando 
inviti senza tener conto dei miei dolori al ventre. 
Quando, alla fine, ho avuto un falso allarme di parto, 
mi ha lasciata andare da sola all’ospedale. Al mio ri­
torno, era di nuovo gentile.
Dopo la nostra separazione, ho scoperto che le altre 
sue fasi di violenza corrispondevano ai momenti in cui 
mi tradiva o aveva voglia di farlo. I rimproveri senza 
fine che faceva a me lo discolpavano e giustificavano 
il suo inganno.

---

I2Ó
Chi sono gli individui violenti ?
L’angoscia da abbandono e la dipendenza.
La tensione interna di questi uomini è legata anche alla 
loro paura infantile di essere abbandonati. Cosi, qualsiasi 
situazione che ricordi una separazione provoca in loro sen­
timenti di paura e d’ira. Ciò li rende ombrosi, irritabili e ge­
losi, ed essi rendono la moglie responsabile del loro males­
sere interiore. L’angoscia da abbandono si domina solo con­
trollando costantemente la compagna e può esplodere in una 
crisi di gelosia cieca e devastante. Ora, tutto ciò va a costi­
tuire un circolo vizioso perché, scaricando le tensioni sulla 
compagna, creano le condizioni perché lei se ne vada, ma, al­
lo stesso tempo, non possono separarsi da lei. Questo deter­
mina i comportamenti mutevoli che abbiamo descritto.
Il loro comportamento violento, in certi momenti, ha lo 
scopo di mantenere la donna al posto suo, in modo da non 
sentirsi dipendenti affettivamente da lei, mentre in altri, 
quando sono terrorizzati dall’idea di essere lasciati, tentano 
di farsi perdonare e suscitano nella compagna un atteggia­
mento protettivo.
Ci si può chiedere perché gli uomini abbiano più paura 
delle donne di essere abbandonati. Il medesimo fenomeno si 
riscontra dopo la separazione quando, incapaci di stare soli, 
fanno in modo di trovare rapidamente un’altra donna. Men­
tre le donne lottano per acquistare la propria indipendenza, 
la maggior parte degli uomini fa fatica a star sola.
Il rapporto di fusione.
Molti uomini ignorano la giusta distanza che permette un 
rapporto sano e cercano la fusione con la compagna. Nel ti­
more di essere abbandonati, creano una relazione in cui i due 
sono uno solo, senza spazio per respirare, senza possibilità 
di distacco.

---

Gli uomini violenti
127
Mio marito non è per la condivisione amorosa, ma per 
il possesso. Non esistono limiti fra lui e me. Cerca di 
incorporarmi a se stesso, di intercettarmi. Non tollero 
questa presa di possesso su di me, e allora mi irrigidisco.
L’uomo violento vive alternativamente la coniuge come 
inesistente, e quindi non la prende in considerazione, oppu­
re come troppo invadente, e in tal caso la critica, la sminui­
sce. Presi tra la paura della vicinanza e dell’intimità e la pau­
ra di essere abbandonati, questi uomini provano un senso di 
impotenza interiore, che li porta, esteriormente, a esercita­
re il proprio potere sulla compagna.
E tutto un problema di distanza: troppa vicinanza li met­
te in agitazione perché la avvertono come un rischio di es­
sere inghiottiti, mentre una distanza troppo grande riattiva 
la loro paura dell’abbandono. Per stare bene, è quindi ne­
cessario che possano controllare, in ogni istante, a quale di­
stanza da loro debba tenersi la compagna. Confondono amo­
re e possesso. Ora, l’amore non è possesso, ma scambio e con­
divisione. Quando un uomo dice a una donna: «Ti voglio 
tutta per me! », può significare che la desidera; ma può an­
che voler dire: «Mi appartieni e non esisti senza di me», e 
in tal caso, se lei si allontana, corre il grosso rischio di esse­
re punita. La passione diventa allora un alibi per giustifica­
re l’eccesso violento.
Per mio marito io sono come un sostegno. Gli per­
metto di crescere. Si è avvolto intorno a me come 
un’edera e, poco alla volta, mi ha soffocata.
In questi rapporti di fusione, in cui i due partner si vi­
vono come un tutt’uno, il minimo cambiamento in uno dei 
due mette a repentaglio la coppia, e il partner che si sente in­
debolito si sforza, al bisogno con la violenza, di ristabilire 
l’equilibrio compromesso.

---

128
Chi sono gli individui violenti ?
Quando, in una coppia, la donna tratta il compagno co­
me un bambino, c’è da scommettere che l’arrivo di un figlio 
metterà in pericolo l’equilibrio psichico dell’uomo e, a vol­
te, lo porterà a reagire con comportamenti violenti. Se la don­
na sembra fondersi troppo con il bimbo, l’uomo può sentir­
si frustrato e cercare di recuperare il potere con ogni mezzo.
La potenza appresa.
Il percorso dei ragazzi è diverso da quello delle ragazze. 
Fin dalla nascita, ha più valore essere di sesso maschile; d’al­
tronde, in certi paesi, ci si sbarazza ancora delle neonate. Per 
molti, la mascolinità è la capacità di imporsi, di difendere i 
propri diritti, di essere coraggioso e forte. Questo si trasfe­
risce sul terreno del potere, del dominio, del possesso e del 
controllo.
La società prepara i ragazzi a occupare una posizione do­
minante; quando si staccano dalle gonne della mamma, i ma­
schi si rendono conto di essere alquanto impotenti nel mon­
do esterno. Avevano pensato di essere tutto, mentre con­
statano di contare ben poco; però non possono mostrare la 
propria vulnerabilità perché, a casa loro, le manifestazioni di 
debolezza, come le lacrime, sono state censurate. Quando le 
donne sono sopraffatte dalla pressione, resta loro la possibi­
lità di piangere, di chiedere aiuto, invece, di fronte alla pro­
pria impotenza, gli uomini - che si presume siano forti, so­
lidi - spesso non hanno altra risorsa che la collera o la gelo­
sia, perché sono le sole emozioni che non hanno imparato a 
dominare.
La nostra società predica l’efficienza e il successo, biso­
gna essere il migliore, e per riuscirci qualunque mezzo è con­
sentito; ecco perché ci si aspetta che un uomo si dimostri ag­
gressivo in determinate circostanze. Con il pretesto della 
competitività, in certe professioni si impara a essere cinici e 
si apprezza il manager che non fa sentimentalismi. In un 

---

Gli uomini violenti
129
mondo votato al massimo risultato, mostrare la propria vul­
nerabilità non è di buon gusto. Se la donna ha il dovere di 
essere «femminile», l’uomo, da parte sua, è costretto a pie­
garsi alle regole della «virilità». Secondo Christophe Dejours: 
«La virilità si misura proprio col metro della violenza che si 
è capaci di commettere contro gli altri, specie contro i do­
minati, a cominciare dalle donne»’.
Alle volte, questi stereotipi di uomini forti, virili, poten­
ti sono pesanti da sostenere e certi uomini non trovano altro 
modo di mascherare le proprie debolezze che quello di schiac­
ciare chi è più debole di loro, ossia la propria moglie. Ora, 
da qualche decennio, i tradizionali schemi dell’uomo al la­
voro e della donna a casa si sono modificati e, messi di fron­
te ai cambiamenti in corso, certi uomini si sentono insicuri, 
nell’ambito di rapporti più paritetici, e temono di perdere la 
propria mascolinità. La conquista dell’autonomia da parte 
delle donne può essere vissuta da alcuni come uno sposses- 
samento, una perdita di potere, ma anche come una perdita 
di valore personale e quindi di autostima.
Come abbiamo visto, per colmare la loro insicurezza in­
teriore le donne spesso esagerano. Non contente di lavorare 
e a volte anche di avere un brillante successo, continuano a 
dirigere il tran tran familiare, occupandosi della casa e dei fi­
gli. Se l’uomo si considera troppo fragile e la donna è trop­
po brava in tutto, capita che lui si senta aggredito e diventi 
violento.
In un mondo che predica l’individualismo e il massimo 
risultato, bisogna garantirli o, se non ci si riesce, darne al­
meno l’illusione. Di qui un consumo sempre più rilevante di 
medicinali o di droghe destinate a migliorare le prestazioni. 
La dipendenza è una maniera di lottare contro la depres­
sione e anche di evitare i conflitti sostituendoli con com-
’ c. dejours, Souffrance en France, Seuil, Paris 1998 [trad. it. L’ingranaggio sia­
mo noi, il Saggiatore, Milano 2000].

---

i jo Chi sono gli individui violenti ?
portamenti compulsivi. In effetti, nei nostri ambulatori si 
sta profilando un cambiamento; gli uomini vengono a tro­
varci per difficoltà legate all’impotenza, alla paura di non 
riuscire o di non essere all’altezza. Hanno l’impressione di 
portare sulle spalle un carico troppo pesante e possono ave­
re la tentazione di sbarazzarsene con l’aggressività. Secondo 
Alain Ehrenberg, ai giorni nostri gli uomini si confrontano 
con una malattia della responsabilità, nella quale domina il 
senso di impotenza: «L’individuo è messo a confronto più 
con una patologia dell’insufficienza che con una malattia 
della colpa»4.
4 A. ehrenberg, La fatigue d’etre soi, Odile Jacob, Paris 1998 [trad. it. La fa­
tica di essere se stessi, Einaudi, Torino 1999, p. io].
Di fronte alle donne, che prendono su di sé sempre più 
cose tanto in casa quanto fuori, certi uomini possono prova­
re invidia. Tale invidia può potenziarsi e sfociare in rappre­
saglie, se la compagna si mostra troppo indulgente, troppo 
perfetta, se si dà troppo da fare. Sono gli stessi uomini che 
saprebbero trasformarsi in agnellini di fronte a una donna in 
grado di «domarli».
Questi uomini che gli stereotipi culturali continuano a 
descrivere come forti, potenti, solidi, non si sentono all’al­
tezza di fronte a una società che chiede loro sempre di più. 
Possiamo quindi parlare di una difficoltà legata alla loro po­
tenza appresa. Proprio come le donne fanno fatica a uscire 
dallo stereotipo del sesso «debole», gli uomini resistono ma­
le alla pressione e soprattutto alle frustrazioni che si fanno 
pesare su di loro. Alcuni accettano la loro parte femminile, 
altri si deprimono, altri ancora reagiscono con violenza. Be­
ninteso, i più colpiti da questi cambiamenti sociali sono quel­
li che hanno un’immagine grandiosa di se stessi, ossia le per­
sonalità narcisistiche. La loro violenza, cosi come la tossico- 
dipendenza o la delinquenza, può essere interpretata come 

---

Gli uomini violenti 131
il marchio della nostra epoca, dove l’io è indebolito, de­
strutturato dall’assenza di riferimenti educativi o di valori 
morali. Questa violenza non è che la caricatura dell’autoaf- 
fermazione. Per essere un uomo battagliero, si pensa di do­
ver battere gli altri.

---

Capitolo nono
La violenza nelle coppie gay e lesbiche
La violenza di coppia non esiste solo nelle coppie etero­
sessuali.
Nel 1990, in un’indagine americana1 svolta su donne le­
sbiche, si chiese se avessero già subito violenza verbale, ses­
suale o fisica da parte della compagna. Dalle 350 donne con­
tattate, si ottennero 170 risposte: 120 donne dissero sia che 
erano state vittime, sia che avevano avuto personalmente 
comportamenti violenti. Su questo totale di 170 donne, 136 
erano state in coppia anche con uomini. Si chiese loro se aves­
sero subito più violenza dagli uomini o dalle donne. La mag­
gioranza delle donne riferì di aver subito più violenza da par­
te della compagna che non del compagno (il 57 per cento ave­
va subito violenza da parte di donne, il 42 per cento da parte 
di uomini). Stando a questo studio sembrerebbe che la di­
pendenza affettiva o la gelosia siano la molla principale del­
la violenza fisica. Tuttavia, bisogna sfumare questi dati per­
ché le donne che stanno insieme a un’altra donna dopo aver 
vissuto in una coppia eterosessuale, dicono spesso che il rap­
porto è «diverso». Secondo loro è più normale e più tran­
quillo con un uomo, e più passionale con un’altra donna.
1 c. M. renzetti, Violent Betrayal. Partner Abuse in Lesbian Relationship, Sage, 
Newbury Park 1992.
Negli Stati Uniti, un gruppo di venticinque associazioni 
che collaborano con il National Gay and Lesbian Task Force 
ha creato un programma di lotta contro la violenza nei grup­
pi omosessuali, il ncavp (National Coalition of Antiviolen- 

---

La violenza nelle coppie gay e lesbiche
133
ce Program). I loro studi forniscono cifre sulla violenza di 
coppia simili a quelle delle coppie eterosessuali, e alcuni ten­
dono addirittura a pensare che i dati siano calcolati per di­
fetto2.
2 Fundación Triangulo por la igualidad social de gais y lesbianas.
’ G. L. GREENWOOD, M. V. RELF, B. HUANG, L. M. POLLACK, J. A. CANCHOLA e J. 
a . Catania , Battering victimization among a probability-based sample of men who have 
sex with men, in «American Journal of Public Health», XCII (2002), n. 12.
Il primo studio serio su questo tema è stato condotto nel 
2002 su 3700 uomini gay’. L’indagine usava la Conflict Tac­
tics Scale per interrogare gli uomini sulla violenza fisica e psi­
cologica che avevano conosciuto durante la relazione con un 
altro uomo. Le cifre si sono rivelate inquietanti: due gay su 
cinque hanno sperimentato violenze. I giovani, essendo più 
vulnerabili, sono più esposti.
Secondo questo studio, se si fa una comparazione con 
donne eterosessuali, queste ultime soffrono per una violen­
za continua, più protratta e da parte dello stesso uomo, men­
tre gli uomini omosessuali dicono di subire una violenza più 
breve e più intensa.
In Europa non è stato realizzato alcuno studio specifico 
sui gay e le lesbiche.
Il processo di dominio.
In Quebec, dal 1995, la politica di intervento in tema di 
violenza coniugale include le lesbiche come una realtà parti­
colare di un medesimo processo di dominio. Tale politica ri­
tiene che le lesbiche non vivano al di fuori della società e che 
possano riflettere, nelle loro relazioni, gli atteggiamenti e i 
comportamenti che le circondano. Con la scusa che sono due 
donne, il mito della violenza reciproca, «siamo entrambe al­
trettanto violente», serve spesso a riscattare una lesbica vio­
lenta; eppure, si tratta incontestabilmente di un processo di 
dominio.

---

134
Chi sono gli individui violenti ?
Le parole, gli insulti, i gesti violenti sono gli stessi che 
nelle coppie eterosessuali, ma, per di più, la donna violenta 
può fare un ricatto e minacciare di rivelare agli amici, alla fa­
miglia o ai figli le tendenze sessuali della compagna se que­
sta progetta di andarsene. D’altronde, per una lesbica è an­
cora più difficile uscire da una relazione violenta perché può 
contare più di rado sull’appoggio dei genitori, se loro disap­
provano le sue tendenze.
«Checché se ne dica, nella comunità esiste un certo di­
scredito collegato al fatto di essere stata violentata. Sapen­
do che cosa significhi essere lesbica, una lesbica può quindi 
esitare a portare la propria amante in tribunale. Può anche 
temere, a ragione, le prese in giro e le umiliazioni per tutta 
la durata del processo»4.
4 Sito givcl, gruppo di intervento sulla violenza coniugale fra le lesbiche: 
www.givcl.qc.ca.
In effetti, il contesto di discriminazione e di emofobia 
sociale va ad aggiungersi alla difficoltà che tutte le vittime 
incontrano per uscire dalla situazione di violenza. Le fami­
glie propendono a spiegare tutto con le tendenze sessuali.
La cerchia omosessuale, nel tentativo di proteggere la co­
munità, a volte esita a riconoscere la realtà dei fatti, e un uo­
mo o una donna vittime della violenza di un partner dello 
stesso sesso avranno difficoltà a trovare aiuto nel loro am­
biente.
Inoltre, sul piano della tutela legale, negli Stati Uniti, 
quando una donna è vittima di violenza fisica da parte del 
partner maschile, qualunque oggetto utilizzato viene consi­
derato alla stregua di un’arma, aggravando la sentenza. Que­
sto non succede se l’aggressione è commessa da un partner 
dello stesso sesso. In molti paesi europei, non si può ottene­
re una misura di allontanamento nel caso di una coppia omo­
sessuale.
Alcune femministe lesbiche obiettano che le coppie omo­
sessuali sono necessariamente più paritetiche perché ciascu­

---

La violenza nelle coppie gay e lesbiche 135
no vi esercita il ruolo che ha deciso. Il modello è negoziabi­
le da una coppia all’altra, e questo margine di scelta dovreb­
be diminuire il grado di violenza. Inoltre, non essendoci ma­
trimonio, la relazione può terminare con più facilità. Dico­
no anche che è il modello socialmente imposto a far sì che 
un individuo voglia sempre avere il predominio sull’altro, an­
che all’interno di relazioni intime, sessuali e affettive.
Stando alla tesi femminista, che spiega la violenza sulle 
donne con il dominio maschile, avremmo potuto pensare che 
il fenomeno fosse un’eccezione nelle coppie di lesbiche. E 
invece non è affatto cosi. Possiamo quindi pensare che esi­
stano gli stessi obiettivi di potere, quale che sia la coppia. 
Questo rafforza l’idea che la violenza all’interno di una re­
lazione intima non sia legata unicamente al dominio degli uo­
mini sulle donne, ma anche allo specifico di questa tipologia 
di rapporto, in cui è facile giocare sull’affetto, il sentimen­
to, il legame.

---

Capitolo decimo
Profili psicologici particolari ?
L'invidia e l’odio vanno sempre insieme e si dànno 
manforte sul medesimo soggetto.
JEAN DE LA BRUYERE
Bisogna fare molta attenzione, parlando di profili psico­
logici, a non stigmatizzare un tipo di uomini. In effetti, più 
che istituire una tipologia, sarebbe meglio interessarsi alle 
modalità di aggressione a seconda delle caratteristiche psi­
cologiche dei loro autori.
Alcuni specialisti che studiano la violenza coniugale han­
no proposto una distinzione fra individui maturi/immaturi, 
laddove questi ultimi sarebbero coloro che non hanno anco­
ra interiorizzato il significato della norma; a me però sembra 
che, più che una questione di maturità, le distinzioni corri­
spondano a strutture psichiche diverse.
E importante evitare di mettere tutti gli uomini violenti 
sullo stesso piano: alcuni sono violenti in modo sporadico, co­
me reazione a un evento esterno, altri lo sono quotidiana­
mente. Comunque, anche se non si può paragonare un vio­
lento occasionale a uno psicopatico grave, che picchia quand’è 
frustrato o contrariato, qualunque violenza contro un essere 
più debole è ingiustificabile. Di conseguenza, ogni atto di vio­
lenza dev’essere preso in considerazione e analizzato, non va 
mai considerato normale.
Anche se alcuni rifiutano di stendere i profili psicologici 
degli individui violenti, con la scusa che non si tratta di ma­
lati ma di delinquenti che bisognerebbe punire, per quanto 
mi riguarda, credo che conoscere meglio come funzionano 
questi personaggi possa permettere di occuparsi con mag­
giore efficacia di alcuni di loro dal punto di vista terapeuti­

---

Profili psicologici particolari ?
137
co, e soprattutto possa aiutare le loro compagne a proteggersi 
meglio dalle trappole del rapporto. Infatti, i punti che trat­
terranno la vittima impedendole di reagire non sono gli stessi, 
ma varieranno a seconda della struttura psichica del partner.
Parleremo più spesso degli uomini, ma non dimentiche­
remo le donne violente: esse possiedono i medesimi conno­
tati caratteriali, e quindi si svilupperanno i medesimi mec­
canismi. Se hanno uno stesso problema psicologico, uomini 
e donne avranno uno stesso livello di violenza; semplice- 
mente, la donna non si esprimerà allo stesso modo.
Descriveremo alcuni «profili» di violenti, non «patolo­
gie». Certo, esistono uomini violenti a causa di una patolo­
gia psichiatrica ma, nella maggior parte dei casi, gli indivi­
dui violenti sono persone «normali» e non malati mentali ir­
responsabili delle proprie azioni. E vero che alcune ricerche, 
che vertono su uomini in terapia obbligata, forniscono un 
numero rilevante di turbe psichiatriche, ma questi studi si 
basano su soggetti che sono stati violenti fisicamente e la cui 
aggressione è stata abbastanza grave da arrivare in tribuna­
le; gli altri, non avendo nessun obbligo legale, non consulta­
no un professionista. Dal momento che solo un 10-30 per 
cento delle donne sporge denuncia, noi psichiatri vediamo 
soltanto i casi più gravi. Sembra, invece, che non ci siano più 
malati mentali fra gli uomini violenti che nella popolazione 
complessiva.
Per ogni profilo psicologico, è importante differenziare 
la violenza impulsiva, in cui l’uomo controlla male le proprie 
collere e le proprie emozioni, dalla violenza strumentale, in 
cui i comportamenti aggressivi sono eseguiti freddamente, 
con lo scopo di fare del male.
Per semplificare, possiamo dire che, da un lato, ci sono 
tutte le personalità narcisistiche, fra le quali alcune sono im­
pulsive (gli psicopatici e i borderline), altre strumentali (i per­

---

ij8
Chi sono gli individui violenti ?
versi narcisisti). Dall’altro lato si trovano le personalità che 
definirei rigide, che comprendono essenzialmente gli osses­
sivi e soprattutto i paranoici.
Anche altre tipologie di personalità possono episodica­
mente ricorrere alla violenza, ma accadrà molto più spesso 
in caso di fragilità psicologica passeggera e, in tale eventua­
lità, queste persone trarranno un rapido beneficio da una cu­
ra psicoterapeutica, individuale o di gruppo. D’altronde, cer­
ti uomini immaturi si comportano come se il loro rapporto 
di coppia fosse soltanto una relazione amorosa transitoria, 
aspettandosi una soddisfazione immediata, senza cercare di 
dedicarvisi e di risolvere le difficoltà o i conflitti diversa- 
mente che con la forza o la violenza.
Bisogna, inoltre, tener conto del fatto che la personalità 
di un individuo non è modellata una volta per tutte, che co­
nosce cambiamenti e fasi. Ancora, certi individui non pre­
sentano tratti di personalità cosi chiaramente definiti come 
quelli che stiamo per descrivere, ma piuttosto forme miste.
Le personalità narcisistiche.
Mentre il normale narcisismo sta alla base della nostra 
specifica identità, ispirandoci ideali e ambizioni personali, il 
narcisismo patologico è un grosso fornitore di violenza. Por­
ta il soggetto a diventare un predatore, a sconfinare sul ter­
ritorio psichico dell’altro, a usare le sue debolezze e vulne­
rabilità per esaltare meglio se stesso.
Gli individui che hanno una personalità narcisistica han­
no bisogno di essere ammirati, sono megalomani, non tolle­
rano le critiche, privi di empatia, indifferenti agli altri e ca­
paci di sfruttarli. Vista la loro megalomania, si presentano 
come moralisti, dando lezioni di integrità agli altri. Sanno 
meglio di chiunque altro che cosa è bene e che cosa è male, 
e denunciano la cattiveria altrui. Per continuare a conside­

---

Profili psicologici particolari ?
139
rarsi onnipotenti, passano il tempo a criticare tutto e tutti, 
senza ammettere la minima discussione e alcun rimprovero. 
Quando capita loro qualcosa di negativo, tendono ad attri­
buirne la responsabilità agli altri.
Nella coppia, gli uomini sono dominatori e attraenti, e 
cercano di sottomettere e di isolare la compagna.
Gli psicoanalisti notano una crescita delle patologie nar­
cisistiche fra i loro clienti. Questi pazienti vanno a farsi vi­
sitare perché sono angosciati o depressi, ma soprattutto per­
ché si sentono cronicamente vuoti. Tuttavia, fanno un’enor­
me fatica a parlare delle proprie emozioni dolorose, che non 
riescono a rappresentarsi e che preferiscono dimenticare.
I narcisisti sono prigionieri di un’immagine talmente idea­
lizzata di se stessi da renderli impotenti e paralizzarli. Di 
conseguenza hanno un costante bisogno di essere rassicura­
ti dagli altri, al punto da diventarne dipendenti. Essendo 
eternamente insoddisfatti, mai interiormente felici, reagi­
scono con l’aggressività, gli impulsi o gli acting-out violenti. 
Non chiedono amore, ma ammirazione e attenzione, per­
tanto usano il partner finché li valorizza e lo buttano via ap­
pena smette di essere utile.
Quando una personalità narcisista aggredisce, infligge 
all’altro il trattamento di cui ha personalmente più paura. 
Molto spesso si tratta di curare una segreta ferita, ottenen­
do una rivincita su un passato umiliante. Il problema deriva 
dal fatto che, per questi individui, qualunque insuccesso può 
essere vissuto come una minaccia personale. In tal caso, qua­
lunque altra persona, troppo lucida o troppo critica, diven­
ta un potenziale aggressore e va distrutto. Non si tratta di 
una crisi di pazzia, in cui si è «fuori di sé», bensì, al contra­
rio, di un’azione deliberata che mira a ferire.
Qualsiasi individuo normalmente nevrotico può reagire 
con ira di fronte a una situazione sgradevole, ma l’autostima 
di un individuo narcisista si nutre esclusivamente dello sguar­
do dell’altro: senza l’altro non è niente. Come abbiamo det­

---

140
Chi sono gli individui violenti ?
to, il narcisista cerca la fusione, ha bisogno di fagocitare l’al­
tro, di controllarlo, di farne uno specchio che rifletta sol­
tanto una bella immagine di sé.
Le personalità antisociali o psicopatiche.
Nelle classificazioni anglosassoni, questi individui sono 
descritti come antisociali, mentre in Francia si dice più cor­
rentemente che sono psicopatici. In questo gruppo gli uo­
mini si trovano in netta maggioranza rispetto alle donne. Es­
sendo incapaci di conformarsi alle norme sociali, hanno spes­
so noie con la giustizia e non è raro che abbiano la fedina 
penale sporca, perché sono violenti anche al di fuori della 
coppia.
Secondo J. Reid Meloy1, «possiamo immaginare gli psi­
copatici come narcisisti aggressivi». Si presentano come du­
ri, insensibili al dolore, e si vantano di schiacciare gli altri, 
di essere i più forti. Diffidano delle proprie emozioni; per lo­
ro, i sentimenti di tenerezza o calore sono segni di debolez­
za. Amano tradire, per vantaggio o per piacere, e non esita­
no a mentire, a imbrogliare e a manipolare l’altro, senza al­
cuno scrupolo. A causa della loro persistente irresponsabilità, 
fanno fatica ad accettare un impiego stabile o a onorare de­
biti finanziari, ma può tuttavia capitare che riescano negli 
affari, mantenendosi sempre sul filo della legalità.
1 j. reid meloy, Antisocial personality disorders, in «L’évolution psychiatrique», 
LXVI (2001), n. 4.
Questi esseri impulsivi vivono momento per momento, 
neU’immediata soddisfazione dei loro desideri. Cercano di 
ottenere ciò che vogliono, subito, con qualsiasi mezzo ma, 
di preferenza, con la forza.
V acting-out aggressivo costituisce per loro l’unica possi­
bilità di manifestare la loro tensione interiore, spesso legata 
a una storia infantile traumatica.
A differenza dei perversi narcisisti, di cui parleremo in 

---

Profili psicologici particolari ?
141
seguito, la loro violenza è prima di tutto aggressiva, legata a 
un’irritabilità permanente o a un’aggressività a fior di pelle. 
Sono pronti a battersi al minimo segnale.
Franck è uno uomo che ha la tendenza ai movimenti 
bruschi. Quando parla, afferra un oggetto e lo torce. 
Dice che cerca sempre di essere rilassato, ma che non 
ci riesce, a meno di non avere l’impressione di smi­
nuirsi. Rimugina in continuazione sulle sue difficoltà 
relazionali. Appena qualcuno gli si oppone, gli viene 
voglia di «rompergli il muso».
Sul piano professionale, si è messo diverse volte nei 
guai reagendo in modo eccessivo di fronte a un osta­
colo. Per esempio, ha preso per il collo il suo superio­
re che aveva rifiutato di concedergli un aumento.
E andato incontro a numerose rotture nella vita pri­
vata, e la maggior parte delle volte le sue relazioni so­
no finite in maniera brutale. Ogni volta che stava con 
qualcuna, anche se lui aveva svariate avventure extra, 
si è dimostrato possessivo con la compagna, pronto a 
«spaccare la faccia» a qualunque uomo la guardasse 
troppo.
Attualmente, vive un’intensa relazione con una donna 
che ha portato via dalla sua famiglia, ma, adesso che 
l’ha conquistata, può restare settimane senza darle no­
tizie, oppure arrivare da lei all’improvviso preten­
dendo che sia completamente a sua disposizione. Un 
giorno che lei aveva fatto lo sbaglio di ricevere una te­
lefonata da un collega in sua presenza, Franck le ha 
sfasciato la casa, prima di imporle un rapporto ses­
suale.
La caratteristica di questi uomini è una deficienza nella 
risposta emotiva, oppure risposte emotive superficiali. Al­
cuni studi hanno dimostrato che in caso di lite violenta, al 
contrario degli altri individui che hanno il battito cardiaco 

---

142
Chi sono gli individui violenti ?
più veloce, la respirazione accelerata e lo stomaco annodato, 
le reazioni interne degli psicopatici restano estremamente 
controllate. Addirittura, si nota in loro un rallentamento del 
ritmo cardiaco. Questo spiega come mai questi uomini sia­
no incapaci di immaginare il dolore o la paura in una terza 
persona e, a maggior ragione, nella donna a cui fanno vio­
lenza. Inattaccabili dal senso di colpa, non provano alcun ri­
morso e non si mettono in discussione. Non traggono alcun 
insegnamento dagli errori passati.
L’origine della psicopatia è da ricercare nella storia fami­
liare del soggetto. Secondo John Bowlby, «la psicopatia sa­
rebbe una forma di distacco estremo derivata dalle croniche 
frustrazioni vissute da un bambino in tenera età, quando vie­
ne contrastato nelle sue esigenze di intimità e di vicinanza».
Troviamo, nell’infanzia di questi individui, sia un’assen­
za del padre, sia un padre che commette abusi. Possiamo con­
siderare i loro comportamenti devianti come un appello a un 
padre mancante.
La violenza degli psicopatici può essere temibile e condur­
li all’omicidio; è quindi la paura a trattenere il loro partner.
In genere, non chiedono alcuna psicoterapia, perché pen­
sano di essere molto forti e di non avere bisogno di aiuto. Se 
vanno a farsi curare può essere per una terapia obbligatoria, 
oppure su pressione delle persone che frequentano, perché 
si sono cacciati nei guai. Tuttavia, dato che sono disgustati 
dall’idea di mettersi in discussione, solo molto di rado le te­
rapie conducono a un cambiamento visibile.
I borderline o stati limite.
Sul piano psicopatologico, si tratta di persone a cui in pri­
ma istanza si può diagnosticare una nevrosi, ma taluni aspet­
ti della loro personalità o del loro funzionamento mentale ri­
velano invece una profonda perturbazione identitaria, simi­
le alla psicosi.

---

Profili psicologici particolari ?
M3
Nella vita quotidiana, si presentano come adolescenti in 
preda a incessanti vicissitudini esistenziali. Dominante, in 
loro, è una sensazione quasi permanente di vuoto interiore, 
di irritabilità e di ondate di rabbia gelida. Le loro reazioni 
emotive sono intense e instabili, con sbalzi d’umore impre­
vedibili e una grande impulsività che può provocare com­
portamenti aggressivi.
I loro rapporti con gli altri sono in potenza conflittuali e 
questi soggetti hanno la tendenza a scaricare la tensione in­
terna con azioni distruttive. Qualsiasi esperienza che rimandi 
a un’insoddisfazione o a una mancanza risveglia in loro un 
desiderio di distruggere l’altro e i legami che li uniscono. In 
genere, questi individui tollerano male le frustrazioni, che 
scatenano in loro ire o collere intense e fuori luogo.
Sensibilissimi alle reazioni negative di chi li circonda, so­
no molto suscettibili, subito pronti a scovare disprezzo 0 di­
sapprovazione in un’osservazione del partner e, dato che te­
mono il rifiuto, si assicurano la precedenza e respingono pri­
ma di essere respinti.
Al minimo affronto, reagiscono con esplosioni d’ira spro­
porzionate.
Hanno un’immensa richiesta affettiva, ma, se il partner 
si fa troppo vicino, temono di essere risucchiati nella di­
pendenza, e reagiscono quindi con violenza. Dato che non 
stanno bene da soli ma temono le intromissioni, preferisco­
no il gruppo di compagni, la comitiva di amici al rapporto di 
coppia.
La loro percezione degli altri oscilla fra posizioni estre­
me: l’altro è amato con passione, idealizzato, oppure, se per 
disgrazia prende un po’ le distanze o si mostra critico, è vio­
lentemente sminuito e poi respinto. Questi individui pre­
sentano una forte ambivalenza nei confronti di coloro verso 
i quali hanno una dipendenza.

---

144
Chi sono gli individui violenti ?
Se da un lato temono la fusione che potrebbe far loro per­
dere la propria individualità, d’altra parte temono allo stes­
so modo di non controllare più la propria psiche, traducen­
dolo spesso con l’espressione «mi saltano le valvole». Allo­
ra, per abbattere l’angoscia e per ridurre la tensione emotiva, 
possono ricorrere a sostanze tossiche, alcol o droga, o avere 
comportamenti suicidi o gesti di automutilazione.
E in questo tipo di personalità che si ritrovano le violen­
ze cicliche cosi come vengono abitualmente descritte. Di fat­
to, in loro è presente una doppia personalità: possono esse­
re affascinanti durante le fasi di seduzione e di pentimento, 
mentre sono inquietanti, a volte terrificanti, quando lascia­
no che la loro violenza esploda.
Durante la prima fase in cui la tensione monta, l’uomo si 
sente depresso, irritabile, e avverte un disagio psichico che 
non sa tradurre in parole. Allora può cercare di calmare la 
tensione assumendo alcol o droghe. Può anche tentare una 
compensazione con l’iperattività. In genere, in questo stadio, 
respinge la donna perché immagina che lei non lo capisca.
La fase dell’esplosione della violenza non è un attacco 
sferrato direttamente contro l’altro, ma un modo di scarica­
re l’angoscia interna. U acting-out ha il ruolo di valvola di 
protezione, di sistema di regolazione. Durante la crisi, l’uo­
mo presenta uno stato dissociativo, fatto d’ira o di furore, 
prova una grande eccitazione fisica. Questa esplosione di vio­
lenza fisica può a volte condurlo all’omicidio, ma a causa del­
la mancanza di controllo: lui direbbe «per un incidente».
Benoit è perpetuamente in collera e si scatena in mo­
do violento ogni volta che sua moglie gli fa un’osser­
vazione o un rimprovero. Quando è in preda all’ira, 
Benoit descrive una sensazione di soffocamento, un 
eccesso che si scarica, un momento in cui è «invasa­
to» e ha l’impressione di non potersi più fermare. Col­
pisce e, allo stesso tempo, gli dispiace colpire.

---

Profili psicologici particolari ?
145
Durante la fase di remissione del ciclo della violenza, que­
sti individui sono capaci di manifestare una fragilità, simu­
lata o meno, che potrebbe far credere che le vittime siano 
loro. Dato che manifestano spesso un’estrema sofferenza psi­
chica, riescono a commuovere il partner che non può smette­
re di sostenere e proteggere quel fragile essere. E con questo 
atteggiamento di pentimento nella fase «luna di miele», di 
cui abbiamo parlato in precedenza, che la vittima viene trat­
tenuta, dato che ricomincia a sperare.
Mio marito è sempre stato difficile, pronto a saltare 
per aria, ma dalla nascita di nostro figlio si dimostra 
particolarmente cattivo e aggressivo in casa. Non sia­
mo mai troppo distanti dalla violenza fisica. Alle vol­
te, senza che si possa mai prevedere il perché, ha un 
miglioramento che dura per parecchi giorni. Purtrop­
po, sembra che le tregue siano sempre più brevi. Si in­
nervosisce per niente, contro di me, contro nostro fi­
glio, e le mie spiegazioni 0 scuse non fanno che peg­
giorare le cose. Quando è in collera, il suo viso è 
deformato dall’ira. Ho paura e, in quei momenti, so­
no pronta ad accettare qualsiasi cosa purché si calmi.
Con i loro rapidi mutamenti emotivi, inducono nel part­
ner intense reazioni di compassione o di esasperazione, di at­
trazione o di rifiuto.
In realtà, questi individui hanno un’immagine molto sfa­
vorevole di sé; cercano di ripristinarla coltivando ambizioni 
smisurate, destinate a conservare l’amore dell’altro. In ge­
nere, si definiscono rispetto al gruppo sociale cui apparten­
gono. Sono estremisti; se non sono tutto, allora sono niente. 
Per tirare su se stessi, se si sentono respinti, possono smi­
nuire violentemente l’altro. Questi uomini hanno un ine­
sauribile bisogno di essere rassicurati.

---

146
Chi sono gli individui violenti ?
Quando le persone borderline incominciano una psicoa­
nalisi, è per ricordare l’odio che provano per la madre, la lo­
ro rabbia rispetto a un maltrattamento reale o fantasmatico. 
In qualche momento di fragilità, possono trasferire questa 
rabbia sul partner, che identificano con una madre terribile.
Le donne violente presentano spesso una personalità bor­
derline.
Julien e Laura sono sposati da cinque anni. Laura è 
sempre stata lunatica, a volte difficile, ma le cose so­
no degenerate dopo la nascita del figlio Arthur. E una 
buona madre e anche una madre ansiosa, ma sembra 
che questa nascita abbia aumentato la sua tensione in­
terna.
Si è fissata sul comportamento della famiglia acquisi­
ta, soprattutto rimproverando alla madre di Julien di 
non averli voluti accettare «come coppia» finché non 
si erano sposati. In genere, ritiene di non essere ab­
bastanza considerata dalla famiglia di Julien: «Vivo 
come un insulto il fatto che tua madre ti chiami sul 
tuo cellulare, invece di telefonare a casa e di cercare 
entrambi». Pensa di non piacere alla famiglia di Ju­
lien: «Non mi fanno mai un complimento, non han­
no mai nessun pensiero per me ! » Ormai rifiuta di af­
fidare Arthur alla nonna. Per ore, passa in rassegna i 
membri della famiglia di Julien, per insultarli e calun­
niarli.
Critica Julien sempre piu spesso, lo prende in giro, lo 
insulta: «Razza di fesso, smidollato, pezzente, pede­
rasta. Sei un cretino, ignorante, leggi stronzate...» 
Quando Julien non è d’accordo con Laura, lei lo as­
silla facendogli la stessa domanda decine di volte, in 
forme diverse accompagnate da differenti pressioni. 
E capitato, diverse volte, che Julien trovasse fatti a 

---

Profili psicologici particolari ?
147
pezzi i documenti di lavoro che aveva portato a casa. 
Un giorno, è stata la volta del cellulare di lavoro, che 
ha ritrovato in lavatrice, come per un incidente. A ta­
vola, un giorno che aveva avuto l’impressione che lui 
non stesse attento a quello che diceva, lei ha rovesciato 
con violenza il suo piatto.
Laura cerca molto spesso il confronto fisico: «Ti spac­
cherò la faccia! » Ha picchiato Julien a piu riprese: uno 
schiaffo, una botta sulla schiena, uno spintone, un cal­
cio nel sedere mentre lui aveva il figlio in braccio. Di 
solito, Julien cerca di dominarsi, ma una volta ha rea­
gito torcendole il braccio e se l’è rimproverato molto. 
Laura alterna le minacce alla seduzione, le provoca­
zioni ai tentativi di impietosire o ai rimproveri. Mi­
naccia Julien di separarsi e, allo stesso tempo, dice che, 
se lui vuole divorziare, gliela farà pagare. Piangendo 
e accarezzandogli la guancia, gli annuncia che sareb­
be obbligata a farlo soffrire.
Julien ritiene che avrebbe dovuto limitare Laura già 
prima, ma non è nella sua natura comportarsi cosi. Fra 
l’altro, Laura glielo rimprovera, dicendogli che è trop­
po molle. Comunque, Julien ha preso la decisione di 
divorziare e, ovviamente, questo ha aumentato la vio­
lenza. Adesso lei minaccia di non lasciargli vedere il 
figlio o di mettere il bambino contro il padre.
Questo tipo di personalità si sviluppa a uno stadio pre­
coce, a partire da esperienze traumatiche dell’infanzia, che 
possono essere maltrattamenti fisici o emotivi oppure abuso 
sessuale. E in questo modo che si potrebbe spiegare la loro 
costante irritabilità. Abbiamo appena visto il caso di Laura, 
che è una donna, ma, come abbiamo detto, i medesimi trat­
ti caratteriali esistono negli uomini e nelle donne. Secondo 
Donald G. Dutton2, specialista americano di uomini violen­
2 D. G. dutton, The Abusive Personality cit.

---

148
Chi sono gli individui violenti ?
ti: «Se dovessi selezionare un singolo comportamento pa­
rentale suscettibile di generare la violenza negli uomini, sce­
glierei l’umiliazione da parte del padre. E chiaro che i padri 
che umiliano i loro figli hanno anche la tendenza a mostrar­
si brutali».
Se il partner parla di andarsene, sapranno trattenerlo par­
lando d’amore ma anche della paura di essere abbandonati: 
«Non puoi farmi questo! »
In linea di massima, questi individui sono accessibili alla 
terapia, ma le loro richieste in tal senso sono alquanto am­
bivalenti perché sono lacerati tra un feroce bisogno di farsi 
aiutare e il timore di essere respinti o di diventare dipen­
denti. Alla minima frustrazione, interrompono la terapia. 
Cercano costantemente di trasgredire le regole per mettere 
alla prova il terapeuta. Di conseguenza quest’ultimo per ot­
tenere un cambiamento dovrà essere assai prudente, senza 
sollecitare troppo il paziente.
I perversi narcisisti.
Diciamolo subito, ci sono sia donne sia uomini perversi 
narcisisti, ma gli uomini approfittano anche del potere lega­
to al loro sesso, e questo rende la loro violenza più distrutti­
va. Sono queste le persone che plagiano il partner, secondo 
lo schema descritto in precedenza.
I perversi narcisisti hanno un controllo emotivo migliore 
rispetto alle personalità limite o agli psicopatici. Sono anche 
molto più manipolatori, molto inseriti socialmente dato che, 
amando incontestabilmente il potere ed essendo fini strate­
ghi, raggiungono con facilità posti chiave. Quando ci arri­
vano, si atteggiano a impartire lezioncine, pur non esitando 
a scendere a patti con la morale per raggiungere i loro scopi.
Per restare in una situazione di onnipotenza, devono 
mentire e manipolare in permanenza, agire nell’impostura.

---

Profili psicologici particolari ?
149
Sanno adottare un eloquio politicamente corretto, per me­
glio intrallazzare, abbindolare chi li circonda e dedicarsi agli 
imbrogli.
Fin dall’inizio, William ha mentito ad Alice sulla si­
tuazione professionale, sulla storia familiare e perfino 
sull’identità. Certo, se si fosse informata, Alice avreb­
be potuto apprendere che il suo futuro marito aveva 
una doppia nazionalità, un figlio da una precedente 
unione e che non era diplomato presso una scuola pre­
stigiosa, ma era innamorata e gli dava fiducia.
Si sposarono molto in fretta e poco dopo Alice rima­
se incinta. L’anno successivo, ebbe un altro bambino. 
Con la scusa di intraprendere una nuova vita con lei, 
William decise di creare una società e le chiese di as­
sumerne l’amministrazione. Per questo, lei dovette la­
sciare il suo impiego.
Rapidamente, Alice si trovò a doversi accollare non 
solo l’andamento della casa e l’educazione dei figli, 
ma anche tutte le responsabilità professionali. Wil­
liam passava il tempo al golf o con amici. Quando lei 
si lamentava, lui la insultava e usciva sbattendo la por­
ta. Con la dolcezza o le minacce, faceva in modo di 
ottenere da Alice tutto quello che voleva. Fra l’altro 
diceva agli amici, di fronte a lei: «Fate fare due figli 
a vostra moglie e ne farete quel che volete ! » 
Quando, stanca e scoraggiata, lei decise di separarsi, 
William le fece sapere che, se se ne andava, lui si sa­
rebbe tenuto i bambini e avrebbe fatto in modo che 
lei restasse senza soldi.
Fu solo facendo le pratiche per la separazione che Ali­
ce venne a sapere che, se il marito aveva voluto che 
fosse lei a dirigere la società, non era stato per fidu­
cia, ma perché lui non aveva più diritto ad assumere 
quel ruolo a causa di due precedenti fallimenti. In 
quell’occasione, apprese anche che lui aveva imitato 

---

15°
Chi sono gli individui violenti?
la sua firma, per commettere certi imbrogli, e che ave­
va azzerato tutti i conti bancari.
AH’inizio Alice non voleva crederci ma, di fronte a si­
mili evidenze, si decise a prendere un avvocato. Sa­
putolo, lui inscenò un suicidio per impiccagione, che 
terrorizzò Alice e la fece sentire in colpa. Ma, di ri­
torno a casa dopo un breve ricovero in ospedale, Wil­
liam si mostrò di nuovo violento, non soltanto con lei, 
ma anche con i bambini. Alice approfittò di una del­
le sue assenze per scappare con i figli.
Da quel giorno, lei non ha più avuto notizie di Wil­
liam. Ha saputo che era stato visto in un altro paese. 
Corresponsabile del pagamento dei debiti del marito, 
Alice si è trovata in un pasticcio giudiziario e finan­
ziario.
Nel quotidiano, queste persone immature, egocentriche, 
hanno per istinto un comportamento manipolatorio, e gio­
cano in modo deliberato con le emozioni degli altri per ot­
tenere qualcosa da loro, allo scopo di sfruttarli meglio. Qua­
lunque errore o gaffe sarà esagerata e attribuita a un’inten­
zione maligna. L’altro è necessariamente cattivo.
La loro violenza è insidiosa, nascosta, continua, e gioca 
sulle emozioni con attacchi verbali fatti di frecciatine (iro­
nia, sarcasmi, prese in giro). I perversi narcisisti sono parti­
colarmente fantasiosi nei loro insulti e sanno colpire il pun­
to debole dell’altro perché scoprono per intuito le sue even­
tuali fragilità. Discutere con loro del rapporto è difficile, se 
non impossibile, perché sono insensibili alle emozioni e non 
si rendono conto della violenza psicologica che esercitano sul 
partner. Si potrebbe addirittura dire che non li riguarda. Se 
il partner parla di ciò che prova di fronte a un certo atteg­
giamento, rispondono: «Non vedo di che cosa vuoi parlare! » 
Se il partner che soffre insiste, prima vedremo comparire il 
fastidio, poi le osservazioni sferzanti e infine la violenza di­
rottata sugli oggetti. In loro, il rifiuto di soddisfare le esi­

---

Profili psicologici particolari ? 
151
genze affettive del partner non corrisponde a una semplice 
mancanza d’amore o di tenerezza, bensì a un assoluto disin­
teresse per l’altro, che non esiste, non conta, a meno che non 
sia utile.
Mio marito è taciturno, salvo quando va in cerca di 
sesso. Non risponde quando gli parlo oppure lo fa in 
modo aggressivo. In genere, da un lato mi respinge, 
non mi vede, non esisto, dall’altro mi considera come 
una cosa sua, mi palpeggia, mi manipola, e io mi sen­
to trasformata in una bambola gonfiabile. Vuole che 
io sia una parte di lui, che pensi come lui, anche per 
le opinioni politiche. Non lo sopporto. Questo mi ren­
de verbalmente violenta, ma, se reagisco con troppa 
veemenza, la cosa lo irrita e finisce per prendermi a 
schiaffi.
La violenza dei perversi non è mai impulsiva ma, al con­
trario, strumentale, rivolta a uno scopo preciso. Non è cicli­
ca, ma permanente, e non è il caso di aspettarsi da loro né ri­
chieste di pace né scuse. Sono calmi e freddi, e sembrano 
controllare sempre la situazione. Il loro comportamento non 
è consapevole e deliberato, ma compulsivo: sono stati obbli­
gati ad agire cosi perché l’altro se l’è andata a cercare.
Al contrario dei borderline, che possono deprimersi, i per­
versi narcisisti evitano costantemente la depressione. La 
proiezione di sentimenti negativi sull’altro permette loro di 
scaricarsi di emozioni difficili da sopportare, come la de­
pressione o l’angoscia. Questo consente loro di proteggersi 
interiormente e di sentirsi più saldi, allontanando da sé ciò 
che fa male. Quando questo meccanismo funziona bene, si 
sentono rassicurati, il che permette loro di essere una com­
pagnia alquanto piacevole. Di qui la sorpresa o anche il ri­
fiuto di alcune persone, quando vengono a sapere dei per­
versi maneggi di un conoscente che fino ad allora aveva mo­

---

152 Chi sono gli individui violenti ?
strato solo il suo lato positivo. Le testimonianze delle vitti­
me non sembrano credibili.
Nei perversi, è l’invidia a guidare la scelta del partner. Si 
nutrono dell’energia di quelli che subiscono il loro fascino. 
E per questo che per lo più scelgono le loro vittime tra le per­
sone piene di vita, come se cercassero di accaparrarsi un po’ 
della loro forza. Oppure possono scegliere la propria «pre­
da» in funzione dei vantaggi materiali che può procurare. Il 
partner non esiste come persona, ma come spalla; possiede 
qualità di cui il perverso cerca di impadronirsi. I perversi as­
sorbono l’energia positiva di coloro che li circondano, se ne 
nutrono rigenerandosi e, al contempo, scaricano su di loro 
l’energia negativa.
Il successo degli altri rafforza il loro senso di sconfitta; 
quindi sono scontenti sia degli altri, sia di se stessi. Si la­
mentano continuamente, niente va mai bene, è tutto diffi­
cile, tutto è una prova. Impongono alle persone più vicine la 
loro visione negativa del mondo e la loro cronica insoddi­
sfazione.
Il loro mondo è diviso in buoni e cattivi. Dato che si sen­
tono impotenti, hanno paura dell’onnipotenza che immagi­
nano negli altri; attribuiscono loro cattive intenzioni, che 
non sono altro che la proiezione del loro stesso malanimo. 
La loro diffidenza assume forme quasi deliranti.
I perversi possono appassionarsi a una persona, a un’at­
tività o a un’idea, ma in modo molto superficiale perché non 
conoscono i veri sentimenti, in specie quelli di infelicità o di 
lutto. Le delusioni provocano in loro collera o risentimento. 
Questo spiega la rabbia devastante e il desiderio di vendet­
ta che si impossessano di loro durante le separazioni.
La violenza si manifesta inizialmente in modo subdolo, 
nascosto, e diventa evidente solo quando un evento esterno 
va a indebolire il loro narcisismo.
Questi individui sono predatori la cui pericolosità deriva 
soprattutto dalla loro abilità nel distruggere la capacità di 

---

Profili psicologici particolari ?
153
pensare dell’altro. Per affermarsi, devono usare la propria 
distruttività e godere della sofferenza dell’altro.
Per loro, la donna non è una compagna, un’eguale, ma 
una rivale che bisogna annientare dato che non si sentono al­
l’altezza.
Quando Josette è venuta da me, aveva l’aspetto di una 
donna picchiata. Era terrorizzata, agitata, ansiosa, tre­
mava costantemente e si scioglieva in lacrime appena 
le facevo domande. Era appena scappata dal domici­
lio coniugale per andarsi a rifugiare dalla sorella. An­
darsene era stato un atto spontaneo, impulsivo, di so­
pravvivenza, ma, adesso che era lontana, aveva voglia 
di tornare, pur avendo paura delle reazioni di Serge, 
il suo compagno. Aveva incontrato Serge in vacanza. 
All’epoca, lei era forte, aveva un buon successo nel la­
voro, ed era stata sedotta da quell’adolescente cre­
sciuto, che faticava a trovare il suo posto nella società. 
Aveva avuto voglia di aiutarlo, di salvarlo. Sono ben 
presto andati a vivere insieme, hanno avuto due bam­
bini, ma, istintivamente, lei ha sempre rifiutato il ma­
trimonio.
Lei descrive Serge come un uomo irascibile, collerico, 
mutevole, capace di dire una cosa e poi, poco dopo, il 
suo contrario. Nella coppia, è Serge a dominare, ma 
all’inizio questo andava bene a Josette.
Dalla suocera, Josette sa che Serge era stato un bam­
bino difficile, soggetto a collere violente. Nell’adole­
scenza, era stato anche ricoverato per depressione. 
Lui ha costantemente bisogno di Josette. Per lui, è co­
me una boa. Bisogna che lei sia presente, dolce, gen­
tile, carina, che gli faccia complimenti, che lo ammiri. 
Serge ha un intenso appetito sessuale, ma ha bisogno 
di strumenti scenografici. Quando guarda film porno, 
lo fa nel salotto di casa; i bambini, furibondi, allora 
se la prendono con la madre: «Non dobbiamo vedere 

---

54
Chi sono gli individui violenti ?
questa roba. È colpa tua, dovresti solo occuparti di 
tuo marito ! » Lui cerca di inculcare nei figli il suo ci­
nismo nei confronti delle donne e gli piace molto far­
si gioco delle «tipe».
Josette pensa che Serge sia sempre più o meno de­
presso, ma lui non vuole andare a farsi visitare. E sem­
pre arrabbiatissimo con tutto il mondo, scontento di 
tutto. Dice con estrema regolarità a Josette e ai bam­
bini che la sua vita è senza senso, ma che è obbligato 
a sacrificarsi a causa loro. Non sopporta che a casa ci 
sia allegria e, quando Josette e i bimbi sembrano trop­
po spensierati, guasta l’atmosfera.
Non si mette mai in discussione. Quando c’è qualco­
sa che non va, la responsabile è sempre Josette. Quan­
do ha una contrarietà, assume alcol e medicinali, di­
ventando ancora più sgradevole.
Ha incominciato a essere «davvero» violento in se­
guito a un rifiuto sessuale di Josette. Prima l’ha presa 
a schiaffi e poi le ha rotto un oggetto in testa. Lei non 
ha sporto denuncia, ma ha consultato un avvocato e 
minacciato di andarsene se avesse ricominciato. Da al­
lora, lui non l’ha colpita mai più, ma la violenza ver­
bale e la distruzione di oggetti sono continuate.
Serge non fa la minima attenzione agli altri. Per esem­
pio tiene l’audio altissimo quando guarda la televi­
sione, di notte, anche se sa che Josette deve svegliarsi 
presto per andare a lavorare. E anche capace di sve­
gliarla nel bel mezzo della notte, solo perché ha qual­
cosa da dirle.
Josette non ha alcuna autonomia finanziaria perché 
tutto il suo stipendio va nelle spese di casa e in quel­
le per i bambini, mentre Serge dirotta una parte del 
suo salario su certi piani di risparmio a cui lei non ha 
accesso. 
'
Serge non voleva figli. Ha ceduto alle pressioni di Jo­
sette, ma rifiuta di occuparsi della loro educazione: 

---

Profili psicologici particolari?
155
«Tu li hai voluti, tu te ne occupi! » In ogni caso, non 
è d’accordo con i metodi educativi di Josette. Gli pia­
cerebbe poter picchiare i bambini, cosi come è stato 
picchiato lui. Dato che il figlio maggiore non va trop­
po bene a scuola, vorrebbe toglierlo di li, ma non lo 
fa per paura che Josette se ne serva come pretesto per 
andarsene. Dice: «Non vedo perché perdi il tuo tem­
po con quel bambino, è chiaro che non capirà mai 
niente». Serge si lamenta molto. Dice che non ne può 
più, che il suo lavoro non gli interessa, che a casa è so­
lo, che ha voglia di piantare tutto. Con Josette, è sem­
pre più sgradevole e minaccioso: «Ti farò fare una vi­
ta d’inferno! » Fa cattiverie a freddo, senza alcun mo­
tivo. Per esempio, quando lei tende il bicchiere perché 
le versi il vino, lui ci rovescia dentro del sale. Un’al­
tra volta, quando lei aveva mal di denti, invece di com­
patirla, ha chiamato i bambini per dirgli: «Venite a 
vedere, vostra madre marcisce dappertutto! »
A casa, parla parecchio e, se qualcuno lo interrompe, 
diventa furioso. Per contro, quando vuole essere sgra­
devole, parla molto dolcemente e lentamente, obbli­
gando gli altri a tendere l’orecchio. Serge fa in modo 
di avere sempre ragione: anche se è colto in flagrante 
a mentire, nega.
Josette ha l’impressione che manipoli i bambini per 
metterla in trappola: per esempio, se va al cinema con 
un’amica, lui è talmente di malumore, talmente odio­
so con i bambini, che loro supplicano la madre di non 
uscire più, per evitare le «scene».
Josette si domanda perché è stata tanto tollerante con 
Serge. Constata di non essere mai stata capace di di­
fendersi e di aver sempre accettato troppo. Ha orro­
re del conflitto, vuole sempre proteggere tutti, come 
faceva sua madre che li proteggeva dal padre, uomo 
severo, che gridava molto.
Josette ha paura della propria violenza perché a volte 

---

156 Chi sono gli individui violenti ?
ha qualche accesso d’odio. In genere, oscilla fra la rab­
bia, la pietà e la paura.
Quando Josette se n’è andata, Serge l’ha assillata per­
ché ritornasse e ha chiesto ai bambini di convincere 
la madre a tornare a casa. Quando lei ha cercato di 
parlare di separazione, lui l’ha incastrata sul piano ma­
teriale perché non vuol dare soldi per i bambini: 
«D’altronde, chi mi dice che sono miei?» Minaccia di 
smettere di lavorare per essere insolvente.
Josette è perduta. Non riesce a capire che cosa può es­
sere meglio per sé e per i bambini.
Come possiamo vedere, non è facile separarsi da un per­
verso narcisista. Prima di tutto bisogna liberarsi dal plagio 
in cui si è come invischiati. Poi, la difficoltà a smascherare 
un simile individuo sta nel fatto che non attacca mai fron­
talmente, ma procede per allusioni, sottintesi. Un’altra dif­
ficoltà è che sa farsi apprezzare in società. Dà una buona im­
magine di sé e fa in modo che anche il coniuge la rafforzi. Si 
fa vedere molto in gamba per dimostrare fino a che punto il 
partner è «cattivo», e come quindi sia normale prendersela 
con lui. Alle volte ci riesce, e si fa alleati parlando con sar­
casmo e in spregio ai valori morali.
Durante le separazioni, i perversi narcisisti si atteggiano 
a vittime abbandonate, il che permette loro di fare bella fi­
gura e di sedurre un altro partner, consolatore. Possono an­
che ricattare sui soldi, sui bambini, o minacciare di rivelare 
i fatti intimi.
E piuttosto eccezionale che i perversi narcisisti arrivino 
all’omicidio, ma ciò non impedisce loro di essere estrema- 
mente distruttivi e di mettere a segno veri e propri assassini 
psichici dato che, come abbiamo detto, sono dei predatori.
V
La perversione narcisista costituisce un’assoluta con­
troindicazione a una mediazione coniugale o familiare, per­

---

Profili psicologici particolari ?
157
che il mediatore corre il grosso rischio di essere usato per di­
struggere ancora meglio il partner.
Queste personalità non sono minimamente accessibili al­
le cure e, d’altronde, non provano alcuna esigenza in tal sen­
so. Quando vanno da uno psicoterapeuta, è perché la cosa 
può avere un’utilità per loro, per esempio per giustificarsi di 
fronte al partner o alla giustizia. Il loro gioco consiste nel ma­
nipolare il terapeuta.
Quand’è venuto da me per la prima volta, Pierre mi 
ha detto: «Le persone che mi stanno vicino si lamen­
tano di me. Mia moglie mi ha dato il Suo libro e mi 
ha detto che corrisponderei a quello che Lei descrive, 
la mia assistente mi ha fatto lo stesso commento. E al­
lora, dato che sembra che Lei conosca queste cose, so­
no venuto perché smettano di lagnarsi di me ! » 
Pierre è tecnico aziendale. Nonostante non abbia po­
tuto studiare, è riuscito a salire tutti i gradini e a ot­
tenere un alto livello gerarchico. Proviene da un am­
biente molto sfavorito ed è il solo di quattro figli a es­
serne uscito. Uno dei suoi fratelli è senza fissa dimora, 
la sorella pratica occasionalmente la prostituzione e 
l’altro fratello è alcolizzato. I quattro bambini sono 
stati umiliati, maltrattati, picchiati. Lui ha avuto la 
fortuna di essere mandato da un salumiere che, in 
cambio di lavoretti vari, gli dava vitto e alloggio.
Pierre ha investito tutto sul successo professionale, 
per il quale ha sacrificato la vita di coppia (le prime 
due compagne se ne sono andate) e quella familiare (le 
sue due figlie si sono allontanate). Non ha proprio vo­
glia che anche la sua terza moglie vada via ed è pron­
to a sforzarsi un po’ per lei. Per esempio, per riavvi­
cinarsi, ha deciso che prenderanno lezioni di golf in­
sieme. Ha subito avvisato la moglie: «Quando mi 
dedico a un’attività, sono sempre il migliore». Poi si 
è stupito perché lei non è molto dotata. Quando gli 

---

158 Chi sono gli individui violenti ?
faccio notare che è stata la sua dichiarazione iniziale 
di essere il migliore e scoraggiare la donna, si arrab­
bia: «Ovviamente, Lei prende le difese di una donna! 
Ma se Le dico che è incapace ! »
Alla seduta successiva, critica l’arredamento dello stu­
dio, il mio modo di lavorare, di muovermi, tutto quel­
lo che dico è privo di interesse o incomprensibile. E 
infastidito perché non reagisco nemmeno ai suoi at­
tacchi e mi dice che, come psichiatra, non valgo nien­
te. Quando gli rispondo che forse non sono la tera­
peuta che va bene per lui, ma che questo non compro­
mette minimamente la mia fiducia nelle mie capacità 
professionali, diventa furioso e mi informa di essere 
molto deluso: aveva pensato di trovare finalmente 
qualcuno alla sua altezza, ma constata che io mi sot­
traggo.
Pierre ha talmente poca fiducia in se stesso che deve 
continuamente confrontarsi con gli altri per dimo­
strare di essere il migliore.
Le personalità rigide.
Le personalità ossessive.
Gli ossessivi sono perfezionisti. Il loro gusto per la per­
fezione è utilissimo sul piano professionale, anche se si fis­
sano troppo sul particolare. Sul piano sociale, sono confor­
misti e rispettosi delle convenienze e delle leggi. Sul piano 
personale, sono persone difficili da sopportare; esigenti, do­
minatrici, egoiste, avare. Temono gli slanci emotivi.
Si considerano serie e, secondo loro, gli altri sono irre­
sponsabili e sconsiderati. Nel timore che il partner metta 
scompiglio nel loro ordine o esegua male un compito, verifi­
cano tutto, criticano tutto perché pensano che il loro modo 
di fare sia il migliore. Non tollerano, nell’altro, alcuna indi­

---

Profili psicologici particolari ?
159
vidualità. Hanno bisogno di controllare, di ribattere dialet­
ticamente, di frenare qualunque iniziativa non provenga da 
loro.
La loro violenza si esercita soprattutto attraverso la coa­
zione e nel campo del potere. Ogni volta che si presenta un 
rapporto di autorità, gli ossessivi cercheranno di trasformarlo 
in una gara di forza. In una discussione, accettano soltanto 
la propria versione e non ascoltano gli argomenti dell’altro. 
Possono ruminare a lungo sulla cattiveria delle donne: «Ve­
drà! Gliela farò pagare! »
Normalmente freddi e poco espansivi, gli ossessivi pos­
sono rimuginare un odio o una vendetta e poi scatenarsi in 
una violenza incontrollata.
Francois vive con Isabelle da dieci anni, ma non ha 
mai voluto imbarcarsi nel matrimonio. Sul piano fi­
nanziario, non ha mai voluto spartire niente con lei. 
E proprietario dell’appartamento dove abitano insie­
me, ma che è «casa sua», e lei non ha diritto di deci­
dere sulla sua sistemazione. Vorrebbe che lei non aves­
se quasi niente negli armadi, e lui stesso possiede po­
che cose. Per quanto riguarda le spese quotidiane, 
dividono tutto, anche se Francois guadagna molto di 
piu di Isabelle. Lei, quindi, non ha alcuna autonomia 
finanziaria. Isabelle sa bene che, se Francois non è ge­
neroso, è perché teme costantemente che gli altri si 
approfittino di lui.
In casa, lei deve fare attenzione a non sporcare, a non 
mettere in disordine, a non fare rumore. D’altronde, 
lui ha proibito di installare un televisore. Se lei vuole 
ascoltare musica, può farlo solo con lui.
Alle cene, quando Isabelle parla, lui alza gli occhi al 
cielo, come se le sue parole fossero idiozie. Cosi, lei 
ha rinunciato a farsi notare in sua presenza.
Francois è spesso malato e, in tal caso, considera nor­
male che lei si prenda cura di lui e lo coccoli. In ge­

---

i6o Chi sono gli individui violenti ?
nere, ha bisogno che lei dimostri sempre di pensare a 
lui. Se fa tardi sul lavoro, Isabelle è sicura che Francois 
farà una scenata.
Francois ha costantemente bisogno di dominare Isa­
belle. Per lo più, lei accetta perché è mite, ma, qual­
che volta, protesta. In questo caso, lui si innervosisce: 
«Vai da un’altra parte, se non sei contenta! » e la in­
sulta. In linea di massima, la fa responsabile di quel­
lo che non funziona. Va particolarmente fuori di sé 
quando Isabelle formula una critica pertinente. In tal 
caso, impiega una notevole energia a dimostrarle che 
è comunque lui ad aver ragione. Non si scusa mai.
Isabelle dice che Francois sa bene che il suo compor­
tamento non è normale, visto che non lo mostra di 
fronte agli altri. Alle volte, si sente scoraggiata: «Co­
me si fa a essere affettuosa con un uomo che calcola 
tutto, i gesti, le parole, il denaro?»
È stato a partire dal momento in cui Isabelle ha inco­
minciato a reagire e a non accettare tutto che Francois 
è diventato fisicamente violento. Cosi, un giorno in 
cui le rimproverava di ricevere telefonate di domeni­
ca, lei gli ha risposto, con lo stesso tono irritato, che 
lui non aveva che da dire alla gente di non chiamare. 
Questo ha fatto montare in Francois un furore cieco, 
sproporzionato; ha afferrato Isabelle, l’ha scossa e ha 
cercato di colpirla.
Quando è violento verbalmente e lei si chiude, lui non 
capisce il suo silenzio: «Fai il muso ?» Se lei prende le 
distanze: «Sei diventata una donna astiosa! » Per man­
tenere un’atmosfera più o meno sopportabile in casa, 
Isabelle deve controllare tutto ciò che dice.
Gli ossessivi possono essere fisicamente violenti, ma c’è 
poco rischio che arrivino all’omicidio. Infatti, la rabbia e 
l’odio che provano restano sempre relativamente sotto con­
trollo perché hanno troppa paura delle noie che la loro espio- 

---

Profili psicologici particolari ? 
161
sione potrebbe procurare. La loro distruttività consiste piut­
tosto in un quotidiano logoramento e in un controllo inces­
sante che esauriscono il partner. Per trattenerlo, faranno ap­
pello alle norme culturali condivise dalla coppia e ad argo­
menti razionali.
Chiedono spesso una terapia, ma non bisogna aspettarsi 
un mutamento radicale. Nessuna terapia potrà trasformare 
un carattere ossessivo, ma, portandoli a essere meno stres­
sati, meno angosciati, questi individui metteranno meno sot­
to pressione chi li circonda. Inoltre, dato che questi uomini 
e queste donne sanno controllare gli altri, possono anche im­
parare a controllare se stessi e a non scadere nella violenza.
Le personalità paranoiche.
Si tratta di una forma di personalità relativamente fre­
quente fra gli uomini violenti, un po’ meno fra le donne vio­
lente.
Questi individui hanno in comune la rigidità e temono 
una vicinanza affettiva troppo grande con qualcuno. Per lo­
ro, l’altro è responsabile di tutto quello che non va.
Si tratta di individui meticolosi, perfezionisti, domina­
tori, che si concedono pochi contatti emotivi, pur avendo 
rapporti forti e tirannici con chi li circonda. In genere, han­
no una visione assai rigida del ruolo dell’uomo e della don­
na. La donna dev’essere sottomessa e, per questo, la isolano 
materialmente impedendole di lavorare, di amministrare il 
denaro di casa, di vedere gli amici e la famiglia. Sono gli stessi 
che controllano i bambini e che fanno i «capetti» sul lavoro.
Con queste persone non esiste un dialogo da pari a pari 
perché si mettono sempre nella posizione dominante, di quel­
lo che sa.
Un paranoico mette l’altro con le spalle al muro. Tutto 
ciò che l’altro fa per disinnescare il conflitto gli viene ritor­
to contro. Se il partner reagisce innervosendosi, è accusato 

---

IÓ2
Chi sono gli individui violenti ?
di violenza; se il partner cerca con calma di trovare soluzio­
ni, è accusato di calcolo. Un paranoico non ammette mai di 
essersi sbagliato, perché non vuole che la sua autorità sia di­
minuita.
Sono tiranni domestici, ma, finché la moglie accetta que­
sta posizione di inferiorità, non c’è problema. Se resiste e 
tenta di dire la sua, si innesca la violenza.
Hector è un lavoratore instancabile che ha avuto par­
ticolarmente successo negli affari. Esigente verso se 
stesso, lo è anche con chi lo circonda. Dato che dor­
me poco e ha costante bisogno di un’assistente, pre­
tende che la moglie si alzi tutte le mattine alle sei, in­
sieme con lui, per preparargli il caffè. Le ha impedito 
di lavorare, dicendo con chiarezza che lei dev’essere 
sempre disponibile per lui.
Quando le cose in casa non sono come vuole lui, mon­
ta in collera: grida, diventa tutto rosso, perde la vo­
ce. Gli è capitato di picchiare la moglie quando la ce­
na non era pronta per tempo o non gli piaceva.
Per evitare le scenate, sua moglie accetta tutto. Sa che, 
se lui è cosi è perché è fragile e ha bisogno che tutto 
sia perfetto per sentirsi sicuro. Ha compassione di lui. 
Quando tira brutta aria e lui la svilisce (sei una nul­
lità, racchia, e non hai piu vent’anni), lei resta segre­
gata in casa a fumare e a bere caffè. «Eppure, gli so­
no attaccata. Quand’è gentile, dimentico i momenti 
in cui mi picchia».
Il paranoico tende ad attribuire agli altri i difetti che ri­
fiuta di vedere in se stesso. Sospetta significati nascosti o mi­
nacciosi nei commenti degli altri o rispetto a eventi anodini. 
Il minimo passo falso altrui viene stigmatizzato senza nes­
suna pietà e il paranoico è capace di usare tutta una serie di 
argomenti inoppugnabili per dimostrare che l’altro ha torto. 
Può dar prova di una malafede gigantesca per smascherare

---

Profili psicologici particolari? 163 
quelle che immagina siano le cattive intenzioni dell’altro. 
Può divertirsi a mentire, tradire, aggredire, ma, nonostante 
tutto, ritiene che siano gli altri che mentono, tradiscono, ag­
grediscono. Mantiene una lusinghiera immagine di sé, con­
siderandosi irreprensibile, mentre gli altri sono cattivi.
Dato che questi individui diffidano di tutti e piu che mai 
dei loro intimi, nascondono le loro emozioni, non si confi­
dano, temendo che quelle che considerano debolezze, ossia 
i sentimenti teneri che possono provare, siano utilizzate con­
tro di loro. Reprimono i propri affetti per proteggersi dagli 
altri e di rado sono violenti al di fuori della famiglia, perché 
non se la prendono con chi è più forte di loro. Alcuni si mo­
streranno perfino sottomessi, addirittura ossequiosi con chi 
li domina, per esempio il loro superiore gerarchico. Mentre 
sanno prosternarsi di fronte ai potenti, non hanno pietà con 
le persone più fragili.
Sognano un grandioso destino, ma sono costantemente 
delusi e amareggiati; non va mai bene niente. Sono lamen­
tosi, non sopportano le risate e il buon umore intorno a sé.
Non si fidano di nessuno, si aspettano di essere sfrutta­
ti, traditi. Sospettano l’altro di progetti ostili nei loro con­
fronti, sono persuasi che il partner nasconda loro certe cose. 
Ovviamente, nella coppia, mettono in dubbio, costante- 
mente e senza motivo, la fedeltà del coniuge. Questa gelosia 
morbosa è stata definita «paranoia coniugale». Questi uo­
mini controllano tempo e spazi della moglie: «Dove sei sta­
ta? Perché torni a quest’ora?» e, soprattutto, si agitano per 
qualunque contatto con un altro uomo. Molte donne dicono 
che il marito, al mattino, passa in rassegna la loro tenuta, e 
che una gonna un po’ corta o una maglietta troppo aderente 
possono scatenare una scenata.
Questa gelosia è incentrata sul sesso. L’uomo prende la 
moglie per una seduttrice che pensa solo a «queUo» e quin­
di le rimprovera l’abbigliamento o il trucco.

---

164 Chi sono gli individui violenti ?
Julien non si considera geloso, eppure, sorveglia co­
stantemente Emilie, il suo modo di vestirsi, il suo com­
portamento con gli uomini. Se lei cerca qualcosa su 
Internet, lui pensa subito che sia su una chat di in­
contri; se lei passa un momento con un’amica in un 
bar, è convinto che stia adescando.
Anche se ama Julien, Emilie ha l’impressione che lui 
la consideri una ragazza facile: «Hai l’aria da putta­
na!», e si sente soffocata dalla sua possessività. Per 
rassicurarlo, si sforza di avere rapporti sessuali anche 
quando non ne ha voglia, altrimenti, lui pensa che lo 
tradisca e le fa una scenata.
Per Julien: «Mi comporto come un uomo che ama sua 
moglie e vuole che la rispettino. Non vi rendete con­
to di come gli uomini guardano le donne ! »
Il paranoico non ha la minima fiducia nella compagna e 
lei deve quindi giustificare, in ogni momento, il suo impie­
go del tempo. Tutto è costantemente sottoposto a verifica: 
i soldi, il tempo, e perfino i pensieri! Hanno talmente pau­
ra di essere abbandonati o traditi che interpretano tutto in 
tal senso. Ciò nonostante, non si tratta di un delirio in sen­
so stretto.
Questa gelosia esacerbata non si incontra unicamente ne­
gli uomini che hanno una personalità paranoica: anche le per­
sonalità borderline e gli psicopatici possono essere tremen­
damente gelosi, tra i paranoici, però, la gelosia può portare 
all’omicidio. In ogni caso, la gelosia è aggravata dall’assun­
zione di alcol.
Il rischio di passaggio all’atto è massimo quando la don­
na cerca di andarsene, quando non ha pili paura del compa­
gno e cerca di tenergli testa. A quel punto, lui smette di se­
guire i soliti schemi e si fa giustizia da sé.
Secondo uno studio americano di Crawford e Gartner, 
risalente al 1992, il 45 per cento degli omicidi di donne era-

---

Profili psicologici particolari? 165 
no provocati dall’ira cieca dell’uomo che si riteneva abban­
donato dalla compagna.
Patrick ha avuto spesso comportamenti strani, a vol­
te parlando da solo per ore, pretendendo di cambiare 
le serrature, perché pensava che un vicino volesse uc­
ciderlo. Però, quello che ha fatto decidere Yvette, sua 
moglie, a lasciarlo, è stata la gelosia ossessiva; era con­
vinto che tutti gli uomini che lei incontrava fossero 
suoi amanti, e poteva interrogarla ore intere per far­
glielo confessare.
Beninteso, la separazione ha aggravato i sintomi di Pa­
trick. Da allora, la molesta con telefonate, messaggi 
inquietanti e minacce di morte.
Yvette ha sporto denuncia presso il procuratore della 
Repubblica e sono stati intrapresi vari procedimenti, 
ma Patrick si è sempre sottratto alle perizie psichia­
triche.
Tutti i professionisti che l’hanno incontrato hanno 
fatto la medesima diagnosi, ma rifiutano di interve­
nire in modo troppo duro, nel timore che qualunque 
decisione che lo ostacoli possa attivare la sua paranoia.
La violenza dei paranoici non lascia scampo:
Da bambina, Caroline ha costantemente conosciuto 
la violenza di Raymond, suo padre, nei confronti del­
la madre. A una base di tirannia quotidiana, andava­
no ad aggiungersi crisi di violenza verbale e qualche 
volta fisica. Caroline ricorda che, molto piccola, an­
dava spesso a dormire nella camera dei genitori, per 
evitare che il padre picchiasse troppo la madre. Quan­
do la madre di Caroline si è ammalata di cancro, le 
botte sono continuate, praticamente fino alla sua mor­
te. Nessuno ha fatto qualcosa, nemmeno il medico di 
famiglia che non ha mai creduto a Caroline, dato che

---

166
Chi sono gli individui violenti?
Raymond era una persona altolocata che apparteneva 
alla sua stessa confraternita.
Caroline non ha mai capito perché la madre accettas­
se tutto questo e ce l’ha anche avuta con lei perché 
non se n’era andata, ma è riuscita a prendersela con il 
padre soltanto ai funerali della madre. Questo fatto le 
si è rivoltato contro e lei si è ritrovata isolata all’in­
terno della famiglia.
L’appartenenza a una comunità religiosa integralista per­
mette al paranoico di esercitare senza limiti la propria intol­
leranza e di essere sempre piu esigente nei confronti della 
moglie, non esitando a maltrattarla se non condivide le sue 
convinzioni.
David è ebreo, sposato con Lena, che non è ebrea. Da­
vid è diventato molto religioso alla morte dei genito­
ri. Avevano in progetto di avere un bambino, ma ades­
so Lena sente che il marito vorrebbe una madre ebrea 
per i suoi figli.
Progressivamente, lui è diventato sprezzante, esigen­
te nei suoi confronti, ha osato rimproverarle la sua in­
tolleranza, dato che lei non vuole convertirsi. In pri­
vato, non le rivolge più la parola, salvo che per insul­
tarla, e fuori si è messo a darle del lei: «Per gli insulti, 
passi, ma il disprezzo è insopportabile». Dato che ha 
praticamente smesso di lavorare per organizzare la sua 
partenza per Israele, è lei che deve racimolare, da so­
la, i soldi per vivere. Un giorno in cui gli rimprovera­
va una grossa spesa, lui le ha detto: « Sai che, in un ca­
so del genere, un uomo ha il diritto di picchiare la 
moglie ! »
Capita che il paranoico si trasformi in guru e sottometta 
psichicamente e fisicamente la moglie.

---

Profili psicologici particolari ?
167
Celine ha conosciuto Rachid, musulmano, durante 
una manifestazione artistica. Le è piaciuto perché era 
calmo, intelligente, brillante. Contro il volere dei ge­
nitori, ha venduto i suoi beni per seguire al Sud l’uo­
mo che amava e si è convertita alla religione musul­
mana. Ben presto, Rachid ha usato la violenza contro 
di lei e gli schiaffi sono diventati normali. Quando è 
rimasta incinta, lui le ha proibito di continuare a ve­
dere i genitori. A quel punto lei è entrata in un rap­
porto di totale sottomissione nei confronti dell’uomo, 
come se fosse finita in una setta. Lui le diceva che do­
veva espiare per vivere. In seguito, ha imposto, den­
tro casa, una concubina che era andato a cercare nel 
suo paese d’origine. Era questa donna che si occupa­
va dei bambini e cucinava, mentre Céline lavorava 
fuori per badare ai bisogni di tutta la famiglia.
Céline non aveva più alcun diritto di esercitare un con­
trollo sul modo in cui erano allevati i suoi figli; per 
esempio, se era troppo affettuosa con il minore, il ma­
rito la convocava di fronte a una sorta di tribunale fa­
miliare, composto dalla concubina, dai bambini e da 
lui. Seduto di fronte a lei, la interrogava. Qualunque 
fossero le risposte, la picchiava.
E stato dopo una «sessione» di botte particolarmen­
te dura che Céline ha deciso di andarsene ma, ovvia­
mente, non ha potuto portare con sé i bambini. 
Oggi tenta di rimettersi in contatto con loro.
Sono questi stessi uomini che praticheranno la molestia 
per intrusione dopo la separazione, a un livello prossimo a 
quello che gli psichiatri definiscono «erotomania».
Paul assume Véronique come assistente. Ben presto le 
fa sapere, in modo veemente, che è innamorato di lei. 
Lei rifiuta in modo categorico e dà le dimissioni. A 
partire da quel momento, lui le manda messaggi, fio­

---

168
Chi sono gli individui violenti ?
ri, si mette ad aspettarla sotto casa e cerca in tutti i 
modi di incontrarla, per dichiararle la sua passione. 
Un giorno, è riuscito ad arrampicarsi sul suo balcone 
per fotografarla. Lei ha sporto denuncia. Allora lui si 
è messo a spedirle lettere di minaccia.
Un’altra volta, le ruba la posta per venire a conoscenza 
dei suoi progetti, poi, durante un viaggio di Véroni­
que, fa in modo di alloggiare nel suo stesso albergo. 
Véronique si spaventa e chiede al suo fidanzato e ai 
compagni di viaggio di proteggerla. Segue un tafferu­
glio. Paul è stato condannato a due mesi di prigione, 
a una forte multa e a una terapia obbligatoria, ma si 
ritiene vittima di Véronique e pensa di non meritare 
la sorte che ha subito. Secondo lui, era soltanto inna­
morato, e Véronique si è mostrata dura: «Quella don­
na mi vuole male e mi ha trattato come un cane ! »
Gli individui con una personalità paranoica sono di gran 
lunga i piu inquietanti. Qualunque atteggiamento vissuto co­
me offensivo può provocare, in loro, un rancore inflessibile 
e devastante. La loro rabbia e la loro gelosia possono porta­
re a un omicidio, quello della donna che cerca di fuggire, ma 
a volte anche quello dei bambini, seguito in qualche caso dal 
suicidio.
Quando l’uomo è paranoico, è la paura a trattenere la 
donna, e la paura, ahimè, è giustificata.
Questi uomini sono di rado accessibili a una terapia. Non 
avvertono alcun bisogno in tal senso dato che sono persuasi 
che tutto il problema venga dall’altro e di avere ragione ad 
agire cosi. Ciò nonostante, possono beneficiare con profitto 
di un trattamento antidepressivo che, diminuendo la pres­
sione interna, può a volte attenuated! senso di inferiorità e, 
di conseguenza, disinnescare la violenza. In genere, vedono 
uno psichiatra soltanto su ordine giudiziario e mantengono 
una notevole diffidenza nei suoi confronti.

---

Parte quarta 
Uscire dal plagio

---

---

Capitolo undicesimo
Quali conseguenze sulla salute ?
Un tiranno di cui non si ha piu paura è un tiranno sconfitto.
La violenza coniugale ha effetti devastanti, tanto sulla sa­
lute fisica quanto sulla sanità mentale delle donne vittime e 
dei loro figli. Se le conseguenza fisiche della violenza sono 
più facili da scoprire, le più gravi sono incontestabilmente 
quelle psicologiche. Le tracce di un’aggressione fisica fini­
scono per scomparire, mentre gli insulti, le umiliazioni la­
sciano segni indelebili. E cosi, per aiutare le donne, è essen­
ziale prendere in considerazione tutti gli aspetti della vio­
lenza, e non seìnplicemente quella fisica.
Nelle vittime, le manifestazioni ansiose o ansiodepressive 
sono frequenti. Per nascondere la propria ansia, possono ri­
correre all’alcol, a droghe, o assumere medicinali psicotropi.
Un recente studio incentrato su 181 donne sinoamerica- 
ne ha dimostrato l’aumento degli stati depressivi in caso di 
violenza coniugale, con una sorta di rapporto di «reazione al 
dosaggio», in quanto le atmosfere familiari più violente sfo­
ciano nelle depressioni più serie1.
1 M. hsiao-rei hicks e zhonghe LI, Partner violence and major depression in 
women: a community study of Chinese Americans, in «Journal of Nervous and Men­
tal Disease», CXCI (2003), n. ri.
Anche se la persona è riuscita a venir fuori dalla relazio­
ne di abuso, le conseguenze della violenza si prolungano nel­
lo stress post-traumatico. Anche a distanza di anni, un av­
venimento anodino può ricondurre la vittima al passato e 
provocarle la sensazione angosciosa di rivivere il trauma. An­

---

172 Uscire dal plagio
che separata dal suo aggressore, la persona resta vulnerabi­
le. Molto tempo dopo la fine delle violenze, può restare chiu­
sa in se stessa, persuasa che il mondo esterno sia ostile, e con­
servare a lungo una scarsa considerazione di sé.
Uno studio, realizzato nel 2003 dall’istituto di medicina 
legale di Lille e incentrato su 50 pazienti vittime di violen­
za coniugale, 45 donne e 5 uomini, mostra la presenza, nel 
12 per cento delle vittime, di uno stato di stress post-trau­
matico (espt secondo i criteri del dsm-iv [Diagnostic and Sta­
tistical Manual of Mental Disorders]), frequentemente asso­
ciato alle altre turbe ansiose e depressive. Le donne vittime 
di violenza coniugale tenterebbero il suicidio dalle cinque al­
le otto volte in piu rispetto alla popolazione generale.
Per quanto riguarda la loro sessualità, numerose donne 
mantengono turbe del desiderio, reazioni di disgusto o di ri­
getto. Alcune rifiutano, per molto tempo, qualsiasi rappor­
to intimo.
A causa della squalificazione permanente che ha subito, 
la vittima ha perduto fiducia in se stessa; ha finito per fare 
propria l’immagine negativa che si dava di lei. Più a lungo 
dura un rapporto di abuso e più il messaggio svilente viene 
assimilato in modo duraturo.
Con il plagio, viene a crearsi un circolo vizioso; più il mal- 
trattamento è frequente e grave, meno la donna ha i mezzi 
psicologici per difendersi e, meno che mai, per andarsene.
Le conseguenze della violenza sulla salute mentale delle 
vittime sono aggravate da tutto ciò che va ad alimentare il 
senso di colpa, di vergogna e di isolamento. Di conseguen­
za, durante un trattamento psicoterapeutico, bisognerà fare 
attenzione a non rafforzare questa colpevolizzazione, «sovra- 
vittimizzando» le persone.

---

Capitolo dodicesimo
Che cosa succede ai bambini ?
Se gli effetti della violenza sono facili da constatare sul­
la donna, è più difficile rintracciarli nei bambini; eppure, un 
bambino cresciuto in un ambiente violento è a sua volta una 
vittima della violenza.
Statisticamente, il nucleo familiare è il posto dove la don­
na e il bambino corrono il maggiore rischio di subire violen­
ze. Infatti, il 20-30 per cento dei bambini che vivono all’in­
terno di coppie violente subiscono a loro volta violenze fisi­
che, e j più piccoli sono i più esposti.
Ogni tappa della vita può essere interessata.
Spesso tutto ha inizio durante la gravidanza, dato che 
questo periodo di grande tensione affettiva segna spesso 
l’esordio della violenza di un padre, che può sentirsi frustrato 
o ambivalente rispetto all’arrivo di un bambino. Le botte, è 
ovvio, ma soprattutto la violenza psicologica possono avere 
conseguenze gravi, fisiche o psichiche, per il bimbo che de­
ve nascere: parto prematuro, neonati sotto peso, mortalità 
perinatale. Sappiamo anche che le donne incinte maltratta­
te dal partner si fanno seguire con minore regolarità e par­
tecipano meno alla preparazione al parto. Si segnala anche 
un numero più elevato di interruzioni volontarie di gravi­
danza fra le donne vittime di violenza coniugale, sia perché 
il compagno non vuole che la gravidanza vada avanti, sia per­
ché la donna teme l’aggravarsi della violenza.
Se la gravidanza viene portata a termine, la violenza co­

---

174
Uscire dal plagio
niugale può indirettamente provocare problemi al nascituro 
attraverso l’ansia e la depressione della futura madre. Que- 
st’ultima consumerà più facilmente alcol o sostanze psicotrope.
Il periodo immediatamente successivo alla nascita di un 
bambino è, come abbiamo visto, un momento ad alto rischio 
per la donna1. E del tutto evidente che madri che subiscono 
violenza non possono rivestire in modo corretto il loro ruo­
lo protettivo. Sono spesso depresse, ansiose, e le loro capa­
cità di affezionarsi risultano disturbate. Il neonato con ca­
renze affettive metterà in azione strategie (iperattività o stril­
li) per rimediare a tali mancanze, e questo rischia di aggravare 
le difficoltà della coppia di genitori. Non va dimenticato che 
i primi tre o quattro mesi del bambino sono determinanti per 
il suo successivo sviluppo perché, a questo stadio, ambiente 
e biologia si influenzano a vicenda.
1 M. desurmont, Violences pendant la grossesse, violences après la naissance, in 
De la violence conjugate à la violence parentale, Erès, Ramonville Saint-Agne 2001.
2 Secondo l’intervento di Miguel Lorente, medico legale, al congresso dell’uNAF 
[Union nationale des associations familiales] di Siviglia, del 30 gennaio 2004.
D’altronde, il semplice fatto di essere esposto alla vio­
lenza provoca alterazioni psichiche gravi. Essere testimone 
di violenze è altrettanto, se non più, dannoso che Tesservi 
direttamente esposto. I genitori hanno torto a minimizzare 
l’impatto della violenza, specie riguardo ai piccolissimi, che 
non hanno la possibilità di allontanarsi. Si sa, in particolare, 
che certi bambini possono presentare turbe post-traumatiche 
a partire dai due anni, con conseguenze cerebrali potenzial­
mente gravi. Pare che dopo i sei o sette anni le alterazioni sia­
no minori rispetto a quando il bambino ha meno di tre anni1 2.
Per un bambino, essere testimone di violenze coniugali è 
lo stesso che essere maltrattato in prima persona. La madre 
potrà fare in modo che non assista direttamente alle violen­
ze, ma lui vedrà le tracce delle botte e Io sconforto nei suoi 
occhi.

---

Che cosa succede ai bambini ?
175
Una madre che subisce violenza senza potersi difendere 
potrà avere la tentazione di usare il bambino come sfogo. 
D’altra parte, certi bambini interpretano spontaneamente 
un ruolo di parafulmine agitandosi e cercando di creare una 
diversione, allo scopo di sviare l’aggressività latente fra i ge­
nitori. Mettono in azione varie tipologie di difesa come l’agi­
tazione o la violenza; alcuni chiudono il trauma dentro di sé, 
facendo credere di essere illesi, ma il trauma riapparirà più 
tardi, in forma di turbe varie. Alcuni bambini sapranno pro­
teggersi costruendosi un guscio o rifugiandosi nella fantasia. 
«Tuttavia, la maggior parte dei bambini, data la struttura 
della loro personalità, non sono in grado di reagire in modo 
valido, ma al contrario, manifesteranno lo smarrimento af­
fettivo in modo patologico, tanto più intensamente quanto 
più i contrasti fra i genitori o i maltrattamenti sono in pros­
simità di momenti chiave dello sviluppo (angoscia dell’otta­
vo mese, triangolazione edipica)»’.
Le conseguenze immediate di un’atmosfera di maltratta­
mento possono essere turbe dello sviluppo (ritardo staturo- 
ponderale, immaturità, difficoltà scolastiche), turbe psico­
somatiche (problemi digestivi, cefalee), turbe emotive (ansia, 
tristezza, collera, scarsa autostima), oppure turbe comporta­
mentali (scarso controllo pulsionale, assunzione di droghe).
Quando c’è violenza fra i genitori, il bambino si sente 
sempre responsabile, e questo gli provoca una perdita di au­
tostima. D’altro canto, visto che i bambini costruiscono se 
stessi per identificazione, può accadere che alcuni si identi­
fichino con il genitore violento e riproducano a loro volta la 
violenza di cui sono stati testimoni. Studi americani hanno 
dimostrato che, quando un bambino piccolo è stato vittima 
o testimone di violenza all’interno della propria famiglia, ha
’ c. marneffe, interactions violentes entre les parents et les repercussions sur les 
enfants, relazione presentata durante le giornate Violences familìales, Société scien- 
tifique de médecine generale belge, Harzé, 30 novembre 2002. 

---

!■](>
Uscire dal plagio
una probabilità tre volte maggiore di un altro di diventare 
violento da adulto. Ma bisogna guardarsi da qualsiasi gene­
ralizzazione, dato che la maggior parte dei bambini che so­
no vittime o testimoni di violenze non diventano violenti a 
loro volta. Questa familiarità con la violenza è come una se­
rie di istruzioni acquisite e, più tardi, l’individuo vi ricorrerà 
o meno in funzione di un certo numero di altri fattori.
Può anche accadere che si identifichi con la vittima; in 
tal caso, non avvertirà più i limiti fra il tollerabile e l’intol­
lerabile. Alcuni di loro possono quindi sviluppare una gran­
de tollerabilità alla violenza e considerarla come un modo 
normale di risolvere i conflitti. Un bambino che ha visto la 
madre farsi picchiare riterrà che certe forme di violenza sia­
no accettate, e quindi lecite.
Per finire, la cosa peggiore consiste nell’usare il bambino 
come posta in palio nello scontro fra coniugi, facendolo di­
ventare oggetto di ricatto: «Se te ne vai, farò in modo che 
tu non abbia la custodia dei bambini! » Succede anche che, 
per vendetta, il piccolo venga portato via da uno dei due ge­
nitori. Sentendosi minacciato, può quindi avere la tentazio­
ne di isolarsi con il genitore che si occupa di lui, rischiando 
di diventare il suo confidente e di condividerne l’insicurezza.
Durante le separazioni, per il loro profondo desiderio di 
proteggere entrambi i genitori, i bambini possono essere pre­
si da un conflitto di lealtà e vivere male le battaglie legali sca­
tenate dagli avvocati delle due parti.
I genitori di Christophe hanno divorziato quando lui 
aveva sei anni. Sandra, la madre, per proteggersi dal­
la pressione dell’ex marito, ha preferito trasferirsi in 
un’altra città, impedendo cosi al figlio di vedere con 
regolarità Georges, suo padre.
Nei suoi contatti con Christophe, per telefono o du­
rante le vacanze, Georges si lamentava della cattive­
ria di Sandra, criticava il suo stile di vita e il modo in 
cui allevava il figlio. Diceva a Christophe che, se non 

---

Che cosa succede ai bambini?
177
lo vedeva più spesso, era perché con una madre del ge­
nere diventava per forza complicato, ma che gli di­
spiaceva molto. Georges smise ben presto di pagare 
gli alimenti, e si scusò con il figlio dicendo che il di­
vorzio l’aveva rovinato, ma che se la sarebbe cavata 
quando il figlio fosse andato ad abitare da lui.
Christophe cominciò ad avercela con la madre, a con­
testarla sistematicamente, a non andare più a scuola, 
finché, a quattordici anni, Sandra accettò che andas­
se a stare dal padre.
Christophe ebbe allora la sorpresa di constatare che 
non c’era alcun posto per lui nella vita di suo padre, 
il quale si mostrava alquanto indifferente nei suoi con­
fronti e non si occupava minimamente di lui. Georges 
aveva semplicemente «vinto» la custodia del figlio. 
Christophe ha preferito andare in coUegio.
Paradossalmente, mentre molte donne vittime di violen­
za dicono di restare a causa dei figli, alcune decidono di an­
dare via quando la violenza si dirige contro i loro bambini.
Si potrebbe pensare che una volta usciti dalla situazione 
di violenza, stando meglio le madri, stiano meglio anche i fi­
gli. Non è affatto cosi. Una ricerca, condotta nel 1996 e nel 
1997 in due centri d’accoglienza che danno asilo a madri con 
i loro bambini - la Maison des femmes di Cergy e il Centre 
Flora Tristan di Chàtillon -, ha cercato di capire come fare 
per aiutare questi bambini. I partecipanti hanno usato tec­
niche di gruppo (giochi di ruolo), per consentire loro di tra­
durre in parole o in gesti scenici quello che avevano subito. 
«I bambini si trovano coinvolti in conflitti di lealtà rispetto 
ai genitori e, in più, sono messi a confronto con immagini di 
adulti poco affidabili o stravaganti»4.
4 a.-m. COUTROT e m.-j. jacquey, Les femmes victimes de violences conjugates et 
leurs enfants, in De la violence conjugate cit.

---

178 Uscire dal plagio
Lo scopo di questi interventi era di fornire ai bambini un 
sostegno in modo da permettere loro di superare il trauma e 
di sviluppare nuove risorse per andare avanti. Si tratta però 
di esperienze isolate, e troppo spesso il disorientamento in­
fantile non è preso sufficientemente in considerazione.

---

Capitolo tredicesimo
L’aiuto psicoterapeutico
La persona plagiata non è piu padrona dei pensieri, è let­
teralmente invasa dalla psiche del partner e non ha più alcu­
no spazio mentale proprio. E come paralizzata, nessun cam­
biamento può verificarsi spontaneamente dall’interno; è ne­
cessario un aiuto esterno per porre fine al plagio ed è a questo 
che serve il lavoro psicoterapeutico.
Una psicoterapia, quale che sia il metodo scelto, dovrà 
consentire alla vittima di liberarsi dalla relazione alienante, 
allo scopo di ritrovare un’esistenza propria. Non è possibile 
aiutare queste persone se non si tiene conto che sono sotto 
influenza psicologica e che tale processo resta attivo a lun­
go. Le parole dell’aggressore sono state interiorizzate e con­
tinuano a contrastare un lavoro di liberazione.
Troppo spesso, nella terapia di donne vittime di violen­
za, si tende a trattarle come bambine, dicendo loro, per esem­
pio: «Bisogna che Lei capisca che la Sua situazione è inac­
cettabile! » Sanno perfettamente che è inaccettabile, solo che 
non hanno i mezzi per uscirne da sole.
Diverse forme di psicoterapia possono essere proposte a 
una donna maltrattata nell’ambito della coppia, ma è il caso 
di preferire l’ascolto attivo realmente partecipe all’attenzio­
ne fluttuante e a una neutralità più fredda che amichevole. 
Quando una donna si presenta angosciata, incapace di par­
lare, spaurita, con la testa vuota, non ci si può accontentare 
di ascoltarla in silenzio.
E meglio evitare le terapie comportamentali, perché si ba­

---

i8o Uscire dal plagio
sano sulle teorie dell’apprendimento, presentando il rischio 
di rispecchiare il condizionamento cui la donna è soggetta. 
In ogni caso, a nascondersi dietro una tecnica, si corre il pe­
ricolo di dimenticare la sostanza, ossia la disponibilità nei 
confronti di queste persone. Bisogna aiutarle a tradurre in 
parole, a capire la loro esperienza, per poi condurle a criti­
carla.
Il modo migliore di proteggersi è capire.
La psicoterapia di una persona che è o è stata vittima di 
violenza matrimoniale non è facile ed è spesso punteggiata 
di rotture. Bisogna quindi rispettarne il ritmo. Una regola 
generale è la pazienza. Fra l’inizio della cura e la fine dei mal- 
trattamenti possono essere necessari mesi, a volte anni. Bi­
sogna dare a queste persone il tempo di modificare il proprio 
metro di giudizio, in modo che ciò che appare loro normale 
o banale diventi inammissibile. È necessaria una pazienza in­
finita al terapeuta, che può sentirsi impotente e perfino ten­
tato di dare una scossa alla donna: «Lei non si rende conto 
che cosi si mette in pericolo ! »
Nel corso di una terapia di questo tipo, si assiste a nu­
merosi flashback, e bisogna guardarsi bene dal giudicare la 
situazione con il proprio metro: «Io, al posto Suo, me ne sa­
rei andata», anche se appare molto scioccante o molto peri­
colosa. Può succedere che dopo un tentativo di separazione 
il ritorno a casa e la ripresa del rapporto producano un ag­
gravarsi della violenza, o addirittura costituiscano un peri­
colo concreto.
Se si è troppo attivi, se si vuole troppo il cambiamento e 
ci si mette al posto dell’altro, senza rispettare i suoi ritmi, si 
rischia parecchio di vederlo interrompere definitivamente la 
terapia.
E importante rispettare certe tappe.

---

L’aiuto psicoterapeutico 181
Individuare la violenza.
La prima tappa consiste nel far ammettere che si tratta 
di violenza. Ora, il 57 per cento delle donne interpellate per 
l’indagine enveff parlavano per la prima volta, e alcune di 
loro non immaginavano che ciò che subivano fosse violenza. 
Bisogna fornire loro i mezzi per decifrare la violenza psico­
logica e per individuare i comportamenti d’abuso; bisogna 
permettere a queste donne di riconoscere la violenza come 
ingiustizia, al fine di mettere in campo le loro risorse.
Per consentire a una persona di liberarsi dal plagio, è an­
zitutto necessario portarla a capire in che modo è caduta in 
trappola. Si analizzeranno insieme le strategie di violenza in­
diretta usate contro di lei. Non è facile perché in genere le 
parole elaborate e argomentate dell’aggressore le maschera­
no. Quando quest’ultimo si difende accusando l’altro, la per­
sona ha la tentazione di giustificarsi, e questo è proprio da 
evitare di fronte a un narcisista perverso che userà qualun­
que cosa gli si dica per ritorcerla contro la vittima. Come nel­
le sabbie mobili, più ci si dibatte, più si fa il loro gioco.
Le vittime, che hanno smarrito i propri limiti, fanno fa­
tica a riconoscere che ciò che hanno subito è cattivo o umi­
liante. La semplice domanda: «Questo Le sembra normale ?» 
può portarle a interrogarsi sulla portata di un’azione. Si può 
anche aggiungere: «Se Lei facesse la stessa cosa, come rea­
girebbe il Suo coniuge?»
Tutto accade come se volessi decifrare un testo in lin­
gua straniera, senza avere tradotto tutto; la traduzio­
ne parola per parola non dà il significato generale.
Oppure è come se si facesse un puzzle, senza sapere 
prima che cosa raffigura. Cercate, aggiungete pezzi, 
ma l’immagine continua a non essere interpretabile. 
Bisogna che mettiate l’ultimo tassello per capire fi­
nalmente l’immagine.

---

i8i
Uscire dal plagio
Non sono sempre capace di leggere gli atteggiamenti 
in codice di mio marito (le sue azioni perverse, le sue 
intimidazioni, le sue aggressioni), le filtro attraverso 
la mia griglia personale.
Dare un nome alla violenza.
Il terapeuta deve prendere posizione e dire con chiarez­
za che queste manovre sono anormali. Troppo spesso, i te­
rapeuti si trincerano dietro una neutralità che somiglia a in­
differenza e che alle volte rasenta la mancata assistenza a una 
persona in pericolo. Diffidano della drammatizzazione iste­
rica delle donne e temono la manipolazione.
Eppure, attraverso le affermazioni del paziente, il tera­
peuta può scoprire distorsioni della comunicazione e dare un 
nome a ciò che è aggressivo. Per consentire alla vittima di 
uscire dal blocco emotivo, il terapeuta non deve negare il 
maltrattamento.
Questo lavoro deve aiutare la vittima a riconoscere le pro­
prie legittime emozioni fino a quel momento censurate, co­
me la collera, il desiderio di vendetta e anche la vergogna e 
il senso di colpa.
Decolpevolizzare la persona.
Abitualmente, in una psicoterapia, il terapeuta cerca di 
rendere i pazienti più responsabili del loro destino. Qui, il 
processo dev’essere inverso. Questi pazienti, che soppor­
tano da soli tutto il senso di colpa per il fallimento della 
coppia e poi per la violenza, dovranno liberarsi da questa 
colpa.
E dunque necessario spiegare alla persona che, se non ha 
reagito, è perché era influenzata, farle capire che lo stato di 
impotenza in cui si trova non è patologico, ma deriva da un

---

L’aiuto psicoterapeutico 183 
processo di cui è possibile capire i meccanismi sul piano tan­
to sociale quanto relazionale.
La tappa successiva consiste, per il paziente, nel riuscire 
a esprimere che il comportamento del suo aggressore non è 
accettabile. Deve attribuirgli la responsabilità delle sue azio­
ni. Una volta spiegato questo procedimento ai pazienti, ca­
pita che trovino da soli le proprie soluzioni. Per esempio al­
cune donne capiscono che non è stato il loro comportamen­
to a provocare la violenza del compagno, ma il malessere di 
quest’ultimo. Il processo violento si riproduce in ogni nuo­
vo rapporto dell’uomo.
Prima di fuggire dal domicilio coniugale, Julie ha avu­
to l’idea di telefonare alla prima moglie di Bernard, 
suo marito. Lui le aveva sempre detto che costei era 
solo una megera cattiva e che era stata particolarmente 
odiosa al momento del divorzio. Al telefono, la don­
na le racconta che Bernard l’aveva umiliata, martiriz­
zata, molestata. In due casi, lei aveva fatto stendere 
un verbale in seguito agli schiaffi ricevuti. Lui le ave­
va fatto fare una vita talmente insopportabile che al 
momento del divorzio lei aveva preferito andare all’al­
tro capo della Francia.
Rafforzare il narcisismo.
Dopo la separazione, le vittime, prendendo coscienza di 
aver subito abusi e di essere state manipolate, presentano 
spesso uno stato ansiodepressivo legato alla perdita delle il­
lusioni. Descrivono quindi un senso di vuoto e di inutilità.
Si interrogano: «Come fa a non ammettere quello che è 
successo e a continuare a dire che sono cattiva, sarò sempre in 
dubbio sulla realtà di quanto è accaduto! » Bisogna quindi la­
vorare con queste persone sulla loro autostima e sulla loro ca­
pacità di autonomia, in modo che possano uscire dall’inibi­

---

184
Uscire dal plagio
zione e ritrovare tutte le loro risorse personali. Insieme con lo­
ro, si farà un elenco dei punti di forza, dei successi. Fatto que­
sto percorso, è come se si riappropriassero del loro corpo. Si 
vestono in modo diverso, si truccano, sembrano piu leggere.
Per uscire da una posizione di vittima, è necessario, con 
un lavoro psichico, ritrovare una buona immagine di sé. Que­
sto è piu o meno facile a seconda che, nell’infanzia, si sia po­
tuto contare su una sufficiente sicurezza affettiva nei rap­
porti con i genitori.
Le umiliazioni lasciano tracce incancellabili, ma che pos­
sono essere superate, se si accetta la propria storia.
Imparare a porre limiti.
Bisognerà, poi, insegnare alla persona a porre limiti, a ri­
fiutare una situazione che non le giova, per uscire dalla con­
fusione e proteggere la propria intimità dalle intrusioni ester­
ne. Peraltro si constata che, una volta che la persona ha in­
dicato con fermezza i propri limiti, il partner avverte di non 
potersi spingere oltre. Ma sarà bene stare attenti, perché cer­
cherà di nuovo di infrangerli.
Come terapeuta, si può avvertire, nelle donne, questo cam­
biamento. Un bel giorno, il tono è piu fermo, i contorni della 
persona sono piu definiti, la gestualità più sicura. Raccontano 
come riescono a non cedere. E il momento in cui sono capaci 
di arrabbiarsi di fronte a un comportamento aberrante. La 
loro collera non è una manifestazione di panico, ma di sicu­
rezza; è appunto questa che permetterà loro di difendersi.
Dire «Non voglio» permette di riprendere il potere. E 
importante essere padroni delle proprie scelte.
Troppo spesso, in una situazione di violenza, le donne 
non si fanno la domanda giusta. Dicono: «Lo amo abbastanza 
per sopportare questo?», mentre dovrebbero chiedersi: «E 
un bene, per me, stare con lui?» Infatti, si può amare qual­
cuno e riconoscere che il rapporto è distruttivo.

---

L’aiuto psicoterapeutico
185
Recuperare una capacità critica.
Nell’analizzare i comportamenti del proprio partner vio­
lento, la donna scopre che essi esistono per mascherare le de­
bolezze dell’uomo. Di colpo, lui non corrisponde più all’im­
magine idealizzata che dava, non è onnipotente. Non è che 
un essere umano con le sue vulnerabilità. Recuperando una 
capacità critica, la donna ripristina una simmetria.
Il plagio cessa quando la vittima realizza che, se non ce­
de, l’altro non ha alcun potere.
Analizzare la storia individuale.
Quando la donna ha preso coscienza della realtà del mal- 
trattamento e incomincia a porre limiti, si possono affron­
tare con lei i punti della sua biografia (spesso la prima in­
fanzia) che l’hanno resa vulnerabile, scoprendo la crepa in 
cui l’altro si è gettato.
Si potrà anche vedere in che cosa lei è stata compiacen­
te, analizzare insieme il fascino dell’essere vittima, quello 
che certi psicoanalisti traducono come il «piacere di essere 
vittima».
Lottare contro la dipendenza.
Il plagio ha posto in essere un rapporto di dipendenza; 
cosi, come per i tossicomani, bisognerà tener conto dello sta­
to di «astinenza».
Brigitte vive con un uomo violento da quindici anni. 
Su consiglio di un’amica, ha incominciato una psico­
terapia, ben decisa a modificare una situazione che 
trova inaccettabile. Seduta dopo seduta, fa progressi 

---

186
Uscire dal plagio
e dice di sentirsi molto piu forte. Ormai pone certi li­
miti, che il suo compagno avverte, dato che modera 
la propria violenza. Ma, in seguito a inquietudini ri­
guardo al lavoro, lui si è mostrato confortante; subi­
to, il linguaggio di Brigitte è tornato vago e impreci­
so. Se ne rende conto da sola: «Ho una ricaduta. Tor­
niamo al punto di partenza. Solo lui può salvarmi! »
Il lavoro terapeutico è diverso a seconda che la donna sia 
o meno neUe vicinanze del coniuge.
Muriel è una donna depressa che sembra più vecchia 
della sua età. Durante le sedute, passa il tempo a la­
mentarsi della violenza di suo marito, pur cercando­
gli un sacco di scuse.
Un giorno, mi dà l’impressione di essere più definita, 
di avere un modo di parlare più sicuro e un qualcosa 
di più vivace negli occhi. E allegra, mi dice che ha pas­
sato qualche bel momento a ridere con la figlia.
Vengo a sapere che suo marito, richiamato all’estero 
per motivi di famiglia, è via da casa da quindici gior­
ni e che lei sta sperimentando la vita senza di lui.
Le psicoterapie di coppia.
La psicoterapia di coppia, a mio avviso, non è assoluta- 
mente adatta in caso di violenza coniugale, perché parte dal 
principio che ognuno dei due partner sia corresponsabile dei 
problemi matrimoniali. Di conseguenza, permette aU’uomo 
di trovare giustificazioni alla sua violenza, e rischia di raffor­
zare il senso di colpa della donna.
Inoltre, questa terapia può essere pericolosa per la don­
na perché ciò che viene detto durante la seduta rischierà di 
essere usato dall’uomo per potenziare ancora di più la sua 
violenza.

---

L’aiuto psicoterapeutico
187
La vulnerabilità della donna aumenterà.
Se la donna vuole a tutti i costi tenere insieme la coppia, 
ma l’uomo esita a riconoscere le proprie azioni, una terapia 
di coppia potrà essere prospettata solo molto più avanti, 
quando i due coniugi avranno fatto abbastanza strada con 
terapie separate; lei per rifiutare di tollerare l’intollerabile, 
e lui per trovare altri sfoghi per la propria ira.
Questa terapia è qualche volta possibile quando la vio­
lenza si è insediata di recente e l’uomo rimpiange abbastan­
za le proprie azioni per dedicarvisi completamente.
Il perdono.
L’unica strada efficace per rimediare sarebbe di chiede­
re perdono, ossia provare un pentimento sincero. E possibi­
le perdonare, quando l’aggressore riconosce le proprie azio­
ni e manifesta rimorsi. In linea di principio, in un rapporto 
alla pari quello che ha causato un torto all’altro riconosce 
l’errore, se ne assume la responsabilità e può presentare le 
proprie scuse.
Nel caso delle aggressioni perverse, questo non esiste, per­
ché l’aggressore non riconosce mai i propri torti, e così la vit­
tima deve fare opera di sopportazione, da sola.
Stando alle indagini condotte dalle associazioni, le don­
ne che ne escono meglio sono quelle che sono riuscite ad an­
dare fino in fondo a un procedimento legale. Ora, quando si 
tratta di violenza psicologica, questo è impossibile perché 
non ci sono tracce, non ci sono prove, e le vittime vengono 
difficilmente credute. In tal caso, il lavoro di ricostruzione 
è più lungo, è come se una breccia rimanesse aperta. Capita 
allora che le vittime rivanghino all’infinito il loro rancore e 
cerchino di eliminare la sofferenza con esorbitanti esigenze 
di riparazione. Questo le inchioda in una posizione di vitti­
me eterne.

---

Capitolo quattordicesimo
È il caso di curare gli uomini violenti ?
Ci si può domandare se sia il caso o meno di proporre cu­
re agli uomini violenti. Secondo alcune femministe, questi 
uomini non sono malati mentali che bisogna curare, bensì 
delinquenti da punire. Come risolvere la questione?
E piuttosto eccezionale che un uomo chieda spontanea­
mente un consulto per trovare una via d’uscita alla propria 
violenza. Molto più spesso, lo fa, più o meno di buona grazia, 
su pressione della compagna, che minaccia di andarsene.
La maggioranza degli uomini violenti negano in modo as­
soluto la propria violenza e non avvertono alcun bisogno di 
cure. Attribuiscono il problema alla moglie, che fa storie la­
mentandosi inutilmente o che ha spezzato l’equilibrio fami­
liare lasciandoli. Mettono un freno alla violenza solo se so­
no obbligati da un’istanza esterna. Quindi, la giustizia può 
costringere questi uomini a entrare in cura nell’ambito di una 
terapia obbligatoria o di un’archiviazione condizionata, os­
sia se l’uomo si fa curare e non è recidivo.
Esistono due tipologie di psicoterapia per uomini violenti:
- I metodi comportamentali, che mirano a consentire al­
l’uomo un migliore controllo della propria aggressività. 
Questi metodi si basano sulle teorie dell’apprendimen­
to e del condizionamento. Possono essere impiegati in 
psicoterapie individuali e anche in gruppo. L’uomo im­
para a identificare le situazioni che scatenano la sua 

---

È il caso di curare gli uomini violenti ?
189
violenza, a prendere coscienza del suo stato emotivo e 
a regolare le proprie emozioni. Si insegnano anche tec­
niche di rilassamento e di comunicazione.
- Le socioterapie ritengono che la violenza non sia il ri­
sultato di una perdita di controllo, bensì uno strumen­
to usato consapevolmente dall’uomo per controllare la 
donna. Scopo di questi metodi è di aiutare gli uomini 
violenti a costruire una coppia più paritetica e a modi­
ficare le loro concezioni dei rapporti fra i due sessi.
La Delegazione per i Diritti delle donne e le pari oppor­
tunità propone un questionario per aiutare gli uomini auto­
ri di violenze contro la moglie a identificare gli elementi ses­
sisti all’origine delle loro azioni1. Il questionario cerca di in­
dividuare le diverse forme di controllo esercitate sul partner, 
e questo potrebbe essere utile all’uomo, che solo di rado è 
consapevole del proprio comportamento.
1 Identifier et combattre le sexisme dans la violence masculine envers les femmes, 
Delegation regionale aux Droits des femmes et à l’égalité d’Ile-de-France, 2004.
2 D. welzer-lang, Arcete! Tu me fais mal!, VLB, Montreal 1992.
E di sicuro un valido strumento di prevenzione, ma, da­
to che gli uomini violenti non si riconoscono come tali, con­
tinuano a convincersi che il controllo venga dalla compagna.
Con uomini regolarmente violenti, è preferibile comin­
ciare la terapia con un lavoro di gruppo. «I centri insegna­
no agli uomini a identificare i segnali dell’addensarsi di col­
lere e violenze. Una volta identificati tali segnali, si insegna 
loro ad andare a prendere una boccata d’aria e soprattutto 
a non trasferire sulla compagna la responsabilità del loro 
stato»1 2.
Fra questi pazienti, alcuni cambieranno, ma la maggior 
parte smetterà le cure molto in fretta. Alcuni uomini, tutta­
via, riconosceranno la propria responsabilità.

---

i go Uscire dal plagio
È nel corso di questo lavoro di gruppo che può presen­
tarsi un’altra problematica, in genere legata all’infanzia; si 
proporrà allora una terapia individuale.
Dopo la partenza della moglie e dei figli, l’uomo si atteg­
gia molto spesso a vittima e cerca di farsi compatire. Biso­
gnerebbe approfittare di questo smarrimento per aiutarlo a 
responsabilizzarsi e consentirgli di analizzare la sua violenza.
Gli uomini violenti sono uomini che non parlano. Non 
sanno manifestare verbalmente né ciò che amano né l’ira. Bi­
sogna quindi aiutarli a ritrovare le emozioni perdute, quelle 
dell’infanzia, e insegnare loro a comunicarle in modo diver­
so dalla violenza. Lo scopo è di permettere a questi uomini 
di ritrovare una posizione di soggetto completo. E necessa­
rio che riescano a fermare la spirale che li conduce a riprodur­
re sempre la medesima tipologia di rapporto con una donna.
Abbiamo visto che ci sono diversi profili di uomini vio­
lenti e, beninteso, a seconda di tali profili le terapie saranno 
differenti e avranno differenti risultati.
Gli uomini violenti in modo impulsivo e circoscritto, la 
cui patologia non è troppo marcata, finiranno forse per ri­
conoscere la loro violenza, a condizione di accettare un trat­
tamento psicoterapeutico regolare. Queste persone ci gua­
dagneranno molto a imparare a controllarsi, specie se, con­
temporaneamente, si sforzeranno di smettere con alcol e 
droghe.
Con gli psicopatici, le sanzioni legali e l’obbligo di curarsi 
in genere non fanno che rafforzare le loro tendenze aggres­
sive. Eppure, hanno bisogno di un inquadramento; il tratta­
mento terapeutico dovrà fornire un rapporto personalizza­
to, che sia rassicurante per solidità e permanenza.
Il lavoro terapeutico con i perversi narcisisti è difficile, o 
addirittura impossibile, perché non ammettono i fatti e non 
si mettono in discussione. Se accettano un trattamento psi­
coterapeutico, di solito è in modo del tutto strategico e uti­
litaristico.
Gli uomini che presentano un carattere paranoico fanno 

---

É il caso di curare gli uomini violenti? 
19 r
molta resistenza a qualunque forma di trattamento. Nell’am­
bito di una terapia obbligatoria, possono recarsi a qualche 
seduta, ma non si fideranno e resteranno accampati sulle lo­
ro posizioni. E raro riuscire a farli cambiare.
In Spagna, nel 1995, è stato varato un programma di as­
sistenza agli uomini violenti, con l’apertura di centri tera­
peutici3.
L’obiettivo del programma è di proteggere le donne che 
hanno deciso di continuare a vivere con un uomo violento e, 
insieme, di proteggere i loro bambini. Il programma si rivolge 
a uomini che si presentano volontariamente. Nulla è previ­
sto per quelli che sono in carcere. La terapia dura cinque me­
si, una volta alla settimana. Può essere ripetuta per un anno.
La cura comporta varie fasi:
- Una prima fase di motivazione o di presa di coscienza. E la fa­
se in cui si verificano i maggiori fallimenti perché l’uomo deve 
riconoscere di avere un problema e assumersene la responsabi­
lità, e questo è raro. Nei Paesi Baschi, da quando il programma 
ha iniziato a funzionare, 3500 donne sono state vittime di vio­
lenza e soltanto 300 uomini sono stati ammessi al programma. 
Il che significa che a 3200 uomini non è venuto in mente di cu­
rarsi. Peggio ancora, gran parte degli uomini che accedono al 
programma lo interrompe dopo due o tre sessioni.
- La seconda fase costituisce il trattamento in senso proprio. Si 
tratta di insegnare a questi uomini come controllare l’aggressi­
vità e le reazioni irose. In genere si riscontra in loro, anche pri­
ma dell’aggressione, un’ostilità nei confronti delle donne. In­
tendono il rapporto uomo-donna soltanto in termini di potere, 
di lotta per dominare l’altro.
- Si tratta anche di lavorare sull’assenza di sensi di colpa degli uo­
mini violenti.
- Infine, se esiste un problema connesso, come una patologia men­
tale o l'alcolismo, verrà affrontato.
Questi centri ottengono il 30-35 per cento di risultati po­
sitivi, il che significa che la violenza, sia fisica sia psicologi-
1 Raul Cenea, in un intervento a El tratamiento a los hombres maltratadores. 

---

192
Uscire dal plagio
ca, è scomparsa del tutto nel 30-35 per cento degli uomini 
seguiti. Ma questi risultati sono ridicoli, perché pochi uomi­
ni si offrono volontari per la cura e gran parte di loro non ar­
riva alla fine del programma.
E un buon motivo per lasciar perdere ?
La difficoltà deriva dal fatto che questi programmi si oc­
cupano solo della violenza fisica. Nulla è previsto per gli uo­
mini più intelligenti e più perversi che finiscono per di­
struggere la loro compagna senza lasciare tracce. Uno studio 
condotto in Quebec4 ha dimostrato che le violenze invisibi­
li, come gli abusi psicologici e verbali, persistevano anche se 
il programma di cura per coniugi violenti andava avanti. Si 
può parlare di trasformazione della violenza o semplicemen­
te della permanenza della violenza psicologica al di là della 
cura?
Anche se è necessario che il trattamento sia multidisci­
plinare e che ci siano contatti fra il terapeuta dell’aggresso­
re e quello della vittima, mi sembra pregiudizievole per la 
donna vittima essere seguita nelle stesse strutture del mari­
to. Come abbiamo detto, le donne hanno paura, e ce l’han­
no ancora molto tempo dopo la separazione, e quindi l’even­
tualità di un incontro con il loro aggressore può costituire un 
trauma supplementare che sarebbe meglio evitare.
* Ouellet-Lindsay-Saint-Jacques 1993, citato in F. ouellet, j. lindsay, m. cle­
ment e g. beaudoin, La violence psychologiqueentre conjoint!, 2 voli., Cri-Viff, Uni­
versité Lavai - Université de Montréal, Québec-Montréal 1996.

---

Capitolo quindicesimo
Andarsene o rimanere ?
Si rimprovera alle donne vittime di violenze di non rea­
gire, di essere troppo remissive, ma in realtà non fanno che 
sviluppare strategie di adattamento per limitare la violenza 
del partner e salvaguardare la coppia e la famiglia. Mante­
nute in uno stato di dipendenza psicologica e soggette a su­
bire violenze, continuano a credere che soltanto quell’uomo 
possa proteggerle dal mondo esterno. Quindi, la prospettiva 
di ritrovarsi prive di mezzi e senza affetti è per loro piu spa­
ventosa della stessa violenza.
Se tardano tanto ad andarsene, è perché non è cosi sem­
plice liberarsi dal plagio. Si tratta di una lunga presa di co­
scienza che richiede appoggio, allo scopo di identificare le 
«trappole».
Molte donne restano nel mezzo, non volendo continuare 
a sopportare la violenza ma non sapendo come fare ad an­
dare via.
Secondo uno studio americano, un terzo degli uomini che 
sono stati violenti con la compagna smette di esserlo senza 
che ci sia stato un intervento della polizia. Si suppone che il 
cambiamento sia dovuto alla reazione della donna. In effet­
ti, di fronte alle aggressioni, le donne reagiscono in modi di­
versi: chiamano la polizia, se ne vanno, si mettono momen­
taneamente al riparo, minacciano di separarsi, mostrano la 
propria paura... Se però tali reazioni non sono seguite da ef­
fetti concreti, la volta successiva le donne non saranno più 
prese sul serio.

---

i94
Uscire dal plagio
Quali che siano gli approcci terapeutici proposti, è im­
portante che sia la donna, e non una persona esterna, a de­
cidere se lasciare o meno il partner violento. Un po’ troppi 
esperti interpellati ritengono che in caso di violenza fisica le 
donne debbano assolutamente lasciare il coniuge. E norma­
le che le vittime abbiano dubbi e si interroghino: «É peggio 
vivere con lui o vivere da sola, in condizioni precarie?»
Rimanere.
Finché sono sotto l’effetto del plagio, le vittime hanno la 
sensazione che non ci sia soluzione. Quando si «disintossi­
cano», come si direbbe di un drogato, e osano reagire, re­
stano stupite nel vedere che l’uomo che le aggrediva e face­
va loro paura era, invece, fragile.
In tutta evidenza, più una donna ha autonomia e meno il 
partner ha potere su di lei.
Rémy era sempre stato difficile, caratteriale, ma Ca­
role più o meno si adattava, anche perché dipendeva 
completamente da lui sul piano finanziario. Quando 
lui era in crisi, la insultava, la malmenava, e lei stava 
zitta.
Però, quando non era in crisi, Rémy era un uomo col­
to con cui era piacevole uscire o viaggiare.
Spesso, lei si chiedeva: «Dove sta il limite del sop­
portabile?», pensando che sarebbe stato più facile se 
fosse stato sempre un inferno.
Quando i figli sono diventati abbastanza grandi, Ca­
role ha ricominciato a studiare e ha intrapreso una psi­
coterapia. Ha quindi preso coscienza che quel che vi­
veva non era sopportabile e si è mostrata nettamente 
meno docile.
La violenza di Rémy, che fino a quel momento era sta­
ta più o meno mascherata, è diventata più evidente, 

---

Andarsene o rimanere ?
195
anche all’esterno. Le crisi sono diventate più frequenti 
e Carole ha deciso di andarsene.
Quando le hanno proposto un appartamento corri­
spondente al suo budget, è stata presa dal panico: «E 
come se saltassi nel vuoto ! » e non è riuscita a firma­
re il contratto d’affitto. «In fondo, se non me ne so­
no andata prima, è perché non ho fiducia in me stes­
sa. Ho paura di andare a ingrossare le fila delle don­
ne sole a Parigi ! »
E stato necessario che la violenza di Rémy arrivasse a 
un grado superiore perché Carole, letteralmente, fug­
gisse e andasse a stare da un’amica.
Pensava di essere pronta a una partenza, ma, una vol­
ta via, si è sentita completamente inerme e disorga­
nizzata.
Continuava ad avere dubbi: «E colpa mia, non avrei 
dovuto dire o fare la tal cosa! »
Rémy le ha telefonato una prima volta: «Smetti con 
questo capriccio e torna immediatamente! », ma Ca­
role non ha ceduto. Gli ha semplicemente spiegato in 
che cosa quello che viveva prima era insopportabile. 
Una settimana dopo, lui l’ha richiamata: «Presto sarà 
un mese che te ne sei andata ed è il limite che inten­
do sopportare! Se non torni, smetto di lavorare!» 
Questa osservazione, che appariva a Carole come un 
ricatto, ha avuto l’effetto di farla arrabbiare e di con­
fermarla nella sua decisione.
Qualche settimana dopo, Rémy l’ha richiamata con 
molta cautela: «La vita, senza di te, non è possibile. 
Ho capito che sei cambiata e che le regole del gioco 
non possono più essere le stesse. Quando sarai pron­
ta, mi piacerebbe che tornassi ! » Carole ha potuto ren­
dersi conto che senza di lei era perduto e, dato che te­
neva a lui, ha finito per accettare, imponendo però le 
sue condizioni: «Alla minima trasgressione, riparto! » 
Rémy ha capito che Carole era davvero capace di an- 

---

196 Uscire dal plagio
dare via di nuovo e fa sforzi concreti per dominarsi. 
Quando incomincia a innervosirsi, Carole gli tiene te­
sta con calma: «Devi controllarti! », gli dice quello che 
non va e riescono a parlarne insieme.
Carole ne deduce che, al contrario di ciò che diceva, 
Rémy era del tutto consapevole dei suoi accessi di vio­
lenza.
In questo caso clinico, vediamo che, andando via, Caro­
le ha ristabilito una parità nella coppia. Hanno constatato 
entrambi che Rémy aveva bisogno di Carole quanto lei di lui. 
La partenza le ha ridato fiducia in se stessa e ormai osa af­
frontarlo. Prende coscienza deUa gravità di ciò che ha vissu­
to e si chiede come ha potuto tollerarlo cosi a lungo: «Non 
riuscivo a trovare il limite, a dire quando diventava insop­
portabile. E lui, dato che non c’era niente a fermarlo, aveva 
tutte le ragioni di continuare».
In ogni caso, che restino o se ne vadano, bisogna che le 
donne imparino a dire stop e a porre le loro condizioni. De­
vono rompere il silenzio che circonda la violenza.
E possibile restare insieme soltanto se l’uomo è capace di 
attraversare momenti d’ira e conflitti senza diventare vio­
lento, se è capace di ascoltare e di rispettare ciò che la mo­
glie dice. Bisogna che la donna possa esprimere il suo disac­
cordo, che possa far vedere la sua irritazione o la sua stan­
chezza, senza scatenare una crisi di violenza nel compagno. 
Per questo, la donna dovrà smettere di proteggerlo, di coc­
colarlo, per occuparsi di se stessa.
Andarsene, si, ma come?
Per andarsene, bisogna riconoscere la propria impotenza 
a cambiare l’altro e decidere di occuparsi finalmente di sé.
A partire da tutto ciò che abbiamo detto sulla vulnerabi­

---

Andarsene o rimanere ?
197
lità delle donne, è facile capire che alcune individueranno 
più in fretta il pericolo di quel rapporto e sapranno fuggire 
fin dai primi accessi di violenza. Di fatto, quando una don­
na non ha conosciuto violenze nell’infanzia, ha una buona 
autostima, buone relazioni sociali e anche un’autonomia fi­
nanziaria, è meglio munita per reagire.
In ogni caso, è più facile andarsene a relazione appena av­
viata, ossia prima che il plagio abbia potuto attuarsi.
Una situazione di violenza non può finire da un giorno 
all’altro. Sganciarsi dal dominio psicologico di un coniuge 
violento è un processo lento, e le donne vittime danno spes­
so l’impressione di non sapere che cosa vogliono. Comun­
que, le partenze e i ritorni a casa non sono fallimenti, bensì 
tappe che permettono alle donne di testare la capacità di vi­
vere da sole.
Una partenza non avviene dall’oggi al domani; matura a 
lungo. E per questo che le rotture per la maggior parte si svol­
gono in più tappe: le donne lasciano il coniuge violento una 
prima volta, poi tornano al suo fianco. Ripetono la proce­
dura più volte prima di rompere in modo definitivo. Il fatto 
di lasciare, per un po’, il domicilio coniugale permette loro 
di sperimentare la vita senza il coniuge; ogni volta che si ri­
trovano da sole, acquisiscono un po’ più di fiducia in se stes­
se e maggiore autonomia. Placano le paure e si rendono con­
to che, mentre il coniuge aveva spesso detto loro: «Cosa di­
venteresti senza di me?», in realtà possono vivere senza di 
lui. Testano anche il suo comportamento, le sue possibilità 
di evoluzione. Sperano fino all’ultimo momento che cam­
bierà.
Questi tentativi di partenza permettono alle donne di 
acquisire abbastanza sicurezza e determinazione per pensa­
re di abbandonare definitivamente il compagno se trascen­
de di nuovo e, in genere, lui se ne accorge. Di grande be­
neficio per le donne, queste partenze e ritorni sono tollera­
ti malissimo dalle persone del proprio ambiente e dagli altri 
eventuali interlocutori (associazioni, medici...), che non ca­

---

198
Uscire dal plagio
piscono e, con i loro giudizi negativi sulla situazione, pos­
sono far riaffiorare in queste donne un senso di sconfitta e 
d’impotenza.
Qualche volta, la rottura avviene bruscamente, dopo uno 
scatto, una collera intensa o quando si raggiunge una soglia 
intollerabile (passaggio alla violenza fisica, minacce ai bam­
bini...); la cosa diventa talmente grave che non c’è altra so­
luzione. Le donne che non se ne andavano a causa dei bam­
bini, si decidono a partire per proteggerli.
Madeleine è andata via da casa sua dopo vent’anni di 
vita in comune, perché la violenza che subiva, fin 
dall’inizio del matrimonio, si era spostata sulla figlia 
maggiore. La psichiatra che consultava le aveva detto 
che se non avesse preso le necessarie misure per pro­
teggere i suoi figli, avrebbe fatto personalmente una 
segnalazione alle autorità.
Fino a quel momento, lei diceva che non riusciva a de­
cidersi fra privare i figli del padre o esporli alla sua 
violenza, alla sua pressione psicologica e alle sue quo­
tidiane molestie. All’inizio, o almeno lei pensava co­
si, la violenza si rivolgeva unicamente a lei e lontano 
dai bambini. Quando questi ultimi hanno incomin­
ciato a criticare in modo esplicito il comportamento 
del padre, i suoi insulti, la sua costante denigrazione 
e le umiliazioni, lui se l’è presa con loro e ha picchia­
to la figlia maggiore.
Gli specialisti interpellati devono discutere con le donne 
il modo in cui esse desiderano porre fine alla situazione di 
maltrattamento. Bisogna che siano avvertite che un proce­
dimento legale può provocare, in un primo tempo, una re­
crudescenza della violenza, ed è per questo che le donne han­
no bisogno, più che mai, di un appoggio psicologico e di 
conforto.
Quando la donna decide di andarsene, capita che l’uomo 

---

Andarsene o rimanere?
199
cerchi di recuperarla minimizzando la gravità della violenza, 
supplicando e promettendo di non ricominciare, oppure mi­
nacciando di suicidarsi, dato che, sopraffatto dalla propria 
violenza, l’uomo a volte la ritorce contro se stesso. E sem­
pre nel momento della partenza della coniuge che può veri­
ficarsi la molestia per intrusione, come è stato descritto in 
precedenza.
Quando le donne prendono la decisione di andarsene, per 
lo più sono seriamente prostrate dal punto di vista fisico e 
morale. E anche il momento in cui il senso di colpa è più for­
te perché l’uomo che lasciano è anche quello che hanno ama­
to, e che a volte amano ancora. Capita spesso che si preoc­
cupino più delle sue reazioni e dei suoi sentimenti che non 
della propria situazione.
Nello stato di esaurimento in cui si trovano, sono sco­
raggiate di fronte ai passi che devono compiere. Qualunque 
sia l’ambiente sociale cui appartengono, sono sprovviste di 
denaro, non sanno dove andare, non conoscono i propri 
diritti e si chiedono da che parte girarsi, che cosa dire ai 
bambini.
Per quelle che si sentono fisicamente in pericolo, l’unica 
risorsa è andarsi a rifugiare in un centro. Ma, anche nel ca­
so di alterazioni gravissime della salute, è raro che si rivol­
gano a un centro di asilo donne che hanno subito unicamente 
violenza psicologica.
Bisogna tener conto del rischio che corre una donna an­
dandosene di casa. La maggior parte degli omicidi commes­
si dal coniuge si verificano dopo che le donne sono andate 
via, o quando hanno intenzione di farlo. Il coniuge che si 
sente abbandonato può avere una reazione paranoica, che a 
volte conduce a un omicidio in famiglia.
Di fronte a questo pericolo, le associazioni hanno diffu­
so certe schede pratiche, utilissime alle donne che vogliono 
andare via di casa in un contesto di violenza.

---

200
Uscire dal plagio
Preparare una partenza.
E prudente essere previdenti e preparare la propria partenza im­
maginando uno scenario di protezione in caso di pericolo:
- identificare le persone che potrebbero venire in aiuto in caso di 
emergenza;
- imparare a memoria i numeri di telefono importanti: polizia, as­
sociazioni...;
- preparare una borsa con un duplicato delle chiavi, denaro li­
quido, necessario da toilette e un po’ di biancheria;
- mettere al sicuro le carte importanti: elementi di prova (certifi­
cati medici, testimonianze, ricevute di denunce depositate), car­
ta d’identità, documenti importanti (tessere, diplomi, libretti 
degli assegni...)
Andare via non significa avere preso la decisione di di­
vorziare. Le donne conservano a lungo la speranza di spin­
gere il compagno a cambiare. Sperano che la rottura avrà l’ef­
fetto di un elettrochoc e che lui si correggerà, e anche dopo 
essersi allontanate hanno voglia di aiutarlo e continuano a 
compatirlo e a scusarlo.

---

Parte quinta 
L’aiuto esterno

---

---

Il mondo è un posto pericoloso in cui vivere, non a 
causa di chi fa il male ma a causa di quelli che guardano 
e lasciano fare.
ALBERT EINSTEIN
Poco tempo dopo l’uscita del mio primo libro, ho ricevu­
to la seguente lettera dal Signor X:
Signora,
il Suo libro ha descritto situazioni e aspetti caratte­
riali che mi sono familiari.
La nostra coppia oggi è sprofondata in una crisi sen­
za uscita. Dopo aver riflettuto, gli interrogativi e i ten­
tativi di comprensione che formulo mi lasciano senza 
risposta, provocando un doloroso squilibrio. La si­
tuazione coniugale a livello familiare (due bambini) si 
orienta verso una separazione.
E necessario che io La incontri riguardo a questo de­
stino che accetto e che desidererei capire.
Voglia accettare...
Tre giorni dopo, ho ricevuto la seguente lettera dalla Si­
gnora X:
Dottoressa, 
con questa mia desidero prima di tutto ringraziarLa 
per l’aiuto prezioso che il Suo libro mi offre, aiutan­
domi ad attraversare fasi difficili della mia vita.
Dopo anni di interrogativi, di sofferenza, di ricerca di 
soluzioni per salvare la nostra famiglia, ho detto a mio 
marito, a inizio novembre, che non riuscivo più a im­
maginare una vita comune e che il suo accanimento a 

---

204
L’aiuto esterno
distruggere tutto andava al di là delle mie forze. Ho 
chiesto la separazione. Poco dopo, ho consultato il mio 
medico e gli ho chiesto un permesso di malattia e de­
gli ansiolitici (per la prima volta in vita mia). Entro 
qualche settimana, ho perduto tre decimi di vista 
all’occhio destro e mi sono ritrovata all’ospedale per 
un’infiammazione del nervo ottico e della materia 
bianca. Lo stesso genere di episodio si era verificato, 
quattro anni fa, durante un periodo molto difficile per 
me. All’uscita dall’ospedale, mi sono data da fare per 
trovare uno psichiatra, essendo consapevole della mia 
depressione, e ho trovato un medico nel quale ripon­
go totale fiducia. La collera e il dolore mi danno l’ener­
gia di rifiutare ogni discussione con mio marito, sen­
za fermarmi di fronte ai suoi maneggi con i bambini, 
di oppormi con forza alle sue accuse, chiedendogli di 
lasciare i figli fuori dai nostri problemi. Per tutta ri­
sposta: « Chiudi il becco ! » e schiaffo di fronte al mag­
giore.
Per non parlare, per rispetto nei suoi confronti, delle 
mie inquietudini di fronte all’atteggiamento di un ma­
rito incapace di assumersi le sue responsabilità (terzo 
episodio di ricatto di lunga durata in otto anni). Do­
po aver lottato per anni contro la sistematica demoli­
zione degli altri, a cominciare da tutti i membri della 
mia famiglia e dai nostri (miei) amici. I suoi erano 
scomparsi durante i nostri primi due anni di matri­
monio. Dopo aver rinunciato a due riprese a un terzo 
figlio che avevo voluto, desiderato, e che non sarei in 
diritto di mettere al mondo, dato che suo padre so­
steneva che se ne sarebbe andato, che non abbiamo 
niente in comune, che ero pazza, incapace di dargli 
quello che voleva (sodomia). Aver saputo che in cam­
bio mi aveva tradita con la mamma della migliore ami­
ca di nostro figlio. Avergli chiesto di vedere uno psi­
cologo insieme con me, aver cominciato io stessa 

---

L’aiuto esterno
205
un’analisi, tre anni fa, interrotta nel momento in cui 
ho perso due membri della mia famiglia.
Essere stata chiamata con tutti gli epiteti: balorda, 
palla al piede, nonnetta, conformista... prendendomi 
soltanto cose tipo: «Tu, chiudi il becco, avrei dovuto 
farti tacere fin dall’inizio, tu non sopporti nessuna os­
servazione, tu stai sul tuo piedistallo, tu sei indipen­
dente».
Ora come ora mi sto battendo per trovare testimo­
nianze, ottenere certificati medici. Mio marito, sapen­
do che gli chiedo di farsi curare e di lasciare l’appar­
tamento (che mi sobbarco io da cinque anni), rifiuta 
la conciliazione, sostiene che si fa curare e che cerca 
lavoro... e che questo è incompatibile con un’esclu­
sione dalla famiglia.
So dalla Sua segretaria quanto è impegnata. Tuttavia, 
mi permetto di chiederle un incontro urgente, un cer­
tificato medico da parte Sua mi sarebbe di grande 
aiuto.
La prego di accettare...
Prima ancora di essere riuscita a proporre un appunta­
mento a questa donna, ho saputo, due giorni dopo, da una 
telefonata di un membro della sua famiglia, che il marito 
l’aveva uccisa, poi aveva ucciso i loro due bambini, prima di 
suicidarsi.
Questa corrispondenza, terribile, ci mostra bene il diva­
rio fra le parole dei due coniugi. La lettera del Signor X è va­
ga e per niente inquietante. In quella di sua moglie si avver­
te sia disperazione sia determinazione. Lei descrive tutti i 
registri della violenza psicologica, l’isolamento, gli insulti, la 
manipolazione, le pressioni, e parla soltanto in modo acces­
sorio della violenza fisica. Ma dice anche che il marito si op­
pone alla partenza e, l’abbiamo detto insistentemente, la pe­
ricolosità aumenta durante le separazioni.

---

2o6 L'aiuto esterno
Nella violenza di coppia, abitualmente, la versione degli 
uomini non ha niente a che vedere con quella delle mogli. E 
come se non parlassero della stessa situazione. Ora, per lo 
più, preferiamo ascoltare soltanto la variante meno fastidio­
sa, partendo dal principio che di sicuro la donna esagera. Non 
è affatto cosi, come abbiamo visto, dato che, al contrario, le 
donne hanno la tendenza a minimizzare i fatti.
E per questo, insisto, che bisogna prendere sul serio la 
violenza psicologica. Non aspettare che la donna sia picchiata 
o uccisa per reagire.

---

Capitolo sedicesimo
Che cosa può fare la cerchia dei conoscenti ?
Come avviene per le persone cadute in mano alle sette, 
spesso sono la famiglia e gli amici intimi che si preoccupano 
per primi dell’evidente metamorfosi della vittima. Ma sono 
smarriti e non sanno come comportarsi. Come si fa ad aiu­
tare una donna vistosamente malmenata dal marito ?
Quelli che vorrebbero dare un aiuto non capiscono l’esca­
lation della violenza. Gradirebbero che le donne reagissero 
con più forza, per non lasciar correre. Dato che la vittima 
principale non dice niente, si pensa che abbia i suoi motivi 
e non ci si attiva, oppure si banalizza: «Non è poi così gra­
ve! », «Prendi le cose troppo a cuore! » Capita anche che i 
conoscenti considerino responsabile la donna: «Te lo sei cer­
cata tu! », «Lo sai che è collerico, non bisognava irritarlo! »
Quando ne ho parlato a mia zia, lei mi ha soltanto det­
to: «Cosa puoi fare per sistemare la faccenda?» inve­
ce di dire: «Non è normale! » E mia madre ha ag­
giunto: «Certo, lui ha un carattere difficile, ma biso­
gna accontentarsi. L’importante è che ti ami». Non è 
sorprendente dato che, nel quotidiano, lui poteva es­
sere affascinante con le persone della mia cerchia. 
Compiva i suoi misfatti di nascosto, senza testimoni.
Le donne vittime sono sensibilissime alle reazioni della 
loro cerchia. E incontrano spesso commiserazione, disagio, 
rifiuto o attribuzione di colpa, atteggiamenti negativi che 
rafforzano la loro difficoltà a denunciare i fatti.

---

2o8
L’aiuto esterno
Una lite o uno scoppio di violenza fra marito e moglie o 
fra amanti sono ancora troppo spesso considerati una fac­
cenda privata. E frequente sentire persone che raccontano 
di aver udito grida di donna dai vicini, ma di non aver rea­
gito, limitandosi ad aspettare che tornasse il silenzio, per 
riaddormentarsi o guardare in pace la televisione...
Per scoprire che una donna subisce regolarmente violen­
za, bisogna essere un fine osservatore; notare che è diventa­
ta apatica, chiusa, depressa, che è all’erta, sempre nervosa in 
presenza del partner; notare che l’uomo risponde al posto 
della donna, che controlla le sue uscite, il suo abbigliamen­
to, le sue frequentazioni, che decide per lei, la critica o la 
prende in giro di fronte agli altri.
A quel punto, bisogna cercare di parlare alla donna sen­
za testimoni, ascoltarla senza giudicare, rispettando la con­
fidenzialità delle sue parole. In caso di bisogno, lei deve po­
ter contattare qualcuno, oppure persone esterne: assistente 
sociale, associazioni, medici.
Osservare il comportamento dell’uomo non consente di 
capire la situazione. D’altronde, se si interrogano i vicini e 
gli amici sui modi di quest’ultimo, di solito dicono di non es­
sersi accorti di niente perché, come abbiamo visto, la mag­
gior parte di questi individui hanno un comportamento so­
cialmente accettabile. Amici e colleghi non notano l’accu­
mularsi della tensione che precede l’atto di violenza. Tutt’al 
più possono dire che la persona sembrava loro un po’ preoc­
cupata, tesa o distratta.
E raro che l’aggressore mostri in pubblico il suo compor­
tamento e, in genere, le persone che avrebbero potuto aiu­
tare la donna sono state allontanate. Non va dimenticato che, 
nella dinamica della violenza, la donna viene isolata dai suoi 
amici, dalla sua famiglia, da tutti quelli che potrebbero por­
tarla a reagire.
Alain è notaio in una città di provincia. E una perso­
nalità, apprezzato dai suoi pari, membro di vari club 

---

Che cosa può fare la cerchia dei conoscenti?
209
frequentati dall’élite regionale. Da lui dipendono una 
trentina di impiegati.
Quando Brigitte, sua moglie, osò lamentarsi della vio­
lenza del marito, gettò vistosamente nello scompiglio 
questo bell’ordine provinciale. All’inizio, la donna fa­
ticò a far redigere un certificato medico per le botte 
ricevute, perché i medici più vicini erano amici del 
marito. Naturalmente, il giorno in cui Alain spinse 
Brigitte fuori dall’auto in corsa trascinandola per pa­
recchi metri, i certificati medici compilati in ospeda­
le furono raccapriccianti. Eppure, Alain fu condan­
nato soltanto a una forte ammenda, perché metterlo 
in prigione avrebbe reso tecnicamente disoccupati gli 
impiegati del suo studio. Certo, il locale consiglio dei 
notai avrebbe potuto nominare un amministratore 
provvisorio, però non l’ha fatto.
Grazie all’aiuto di un’associazione femminile, Brigit­
te è potuta andare via di casa ma, in seguito, dato che 
non aveva libretto degli assegni né carta di credito, 
non ha avuto altra soluzione che farsi ospitare da ami­
ci, in attesa del divorzio.

---

Capitolo diciassettesimo
La risposta dei professionisti della Sanità
La violenza coniugale rimane un fenomeno molto sotto­
valutato, anche dai professionisti della Sanità. Quando le 
donne che hanno subito violenza vanno dai medici, non pre­
cisano l’origine dei loro problemi oppure accampano una 
spiegazione più o meno credibile (caduta dalle scale, urto con­
tro una porta aperta). Sarebbe quindi necessario che i pro­
fessionisti della Sanità imparassero a identificare certi indi­
zi di violenza coniugale. Ma, da un lato, non sono preparati 
a sufficienza e, d’altro canto, spesso temono di offendere le 
pazienti, ponendo domande troppo dirette. Solo i medici sen­
sibilizzati a questo tipo di problemi sanno fare una diagno­
si. Disgraziatamente, c’è chi continua a pensare che si trat­
ti di una faccenda privata, mentre altri sono ancora influen­
zati da pregiudizi sulle donne.
Inoltre, i medici generici paventano la reazione delle fa­
miglie e, vincolati al segreto professionale, temono ricadute 
giudiziarie, tanto più che non sempre sono appoggiati dai 
consigli regionali dell’ordine dei medici.
Numerosi medici si accontentano di prescrivere tran­
quillanti e analgesici per attenuare i sintomi ma, dato che la 
donna rimane nella situazione traumatica, non cambia nien­
te. I medicinali possono farle sopportare situazioni che nor­
malmente non sopportava. Il rischio è che, in caso di au­
mento del disagio, la donna superi le dosi e tenti di suici­
darsi, o che, a lungo termine, si instauri una dipendenza dagli 
ansiolitici.
Una donna vittima di violenza è disturbata da quello che 

---

La risposta dei professionisti della sanità
21 i
vive, e quindi bisogna fare attenzione a non trasformarla in 
una malata di mente. E importante rassicurarla e dirle che 
non è lei ad avere un problema, bensì il suo partner.
Quando un medico pensa che una donna sia vittima di 
violenza coniugale, deve stimare le conseguenze fisiche e psi­
cologiche del maltrattamento: stato ansioso, stato depressi­
vo, eventuale stress post-traumatico, per discutere dell’op­
portunità di una terapia di sostegno. Ma, attenzione, biso­
gna diffidare di una terapia antidepressiva prescritta troppo 
in fretta prima di una valutazione, perché potrebbe camuf­
fare i sintomi e dare l’impressione che il problema non sia 
cosi grave.
Nella sua tesi in medicina, la dottoressa Cécile Morvant 
ha analizzato l’atteggiamento dei medici generici di fronte 
alle violenze coniugali1. Mentre il loro ruolo è di identifica­
re e curare le vittime di violenza coniugale, di organizzare 
l’assistenza e di orientarle verso altri professionisti, Cécile 
Morvant dimostra che non si sentono abbastanza preparati 
per portare a buon fine questo compito. In particolare, non 
è sicuro che i certificati medici siano sempre redatti corret­
tamente. Invece, sono documenti essenziali in caso di pro­
cedimenti legali.
1 c. morvant, Le médecin face aux violences conjugates, tesi di laurea, Univer­
sità Paris-VI - Pierre et Marie Curie, 2000.
2 Les femmes victimes de violences conjugates, le ròte des professionnels de sanie, 
La Documentation frammise, Paris 2001 (Rapporto al ministro delegato della Sanità, 
da parte di un gruppo di esperti sotto la presidenza del professor Roger Henrion).
Si tratta di un concreto problema di salute pubblica e i 
professionisti della Sanità hanno un ruolo fondamentale nel­
le cure e nell’aiuto alle vittime, ma anche nella prevenzione 
della violenza sulle donne. Nel febbraio 2001, il rapporto del 
professor Henrion1 2, consegnato al ministro della Sanità, al­
lerta i medici sulle conseguenze delle violenze esercitate 
nell’ambito del rapporto di coppia e, soprattutto, sullo sta- 

---

212 L’aiuto esterno
to di salute della persona che le subisce. Suggerisce un’indi­
viduazione sistematica, durante l’anamnesi medica e, in par­
ticolare, nei confronti delle donne incinte. D’altro canto sa­
rebbe utile che al Pronto soccorso si pensasse di chiedere alle 
donne se la ferita o la malattia che presentano sia in rappor­
to con le violenze del partner.
Il sito Internet dell’Institut de l’Humanitaire (www.sivic.org), ri­
volto ai professionisti della Sanità europei, propone qualche strada 
per affrontare questo difficile argomento. Messaggi (manifesti, dé­
pliant ecc.) che denuncino le violenze esercitate contro le donne pos­
sono contribuire a far conoscere l’ampiezza del fenomeno e a parlarne.
Creare strumenti di individuazione implica che i profes­
sionisti (medici, psicologi, ostetriche, assistenti sociali), in 
unione con le associazioni, possano lavorare tutti collegati 
per creare un’assistenza alla persona vittima.

---

Capitolo diciottesimo
La risposta delle associazioni
L’aiuto alle donne vittime di violenza coniugale è un im­
pegno consapevole relativamente recente, dato che i primi 
centri di accoglienza per donne maltrattate sono stati creati 
negli Stati Uniti all’inizio degli anni Settanta. In Francia, al­
cuni gruppi femministi hanno dato vita ad associazioni vol­
te ad aiutare le donne che hanno subito violenze, e la prima 
struttura di asilo per le donne picchiate e i loro figli, il Cen­
tre Flora Tristan, è stato aperto nel 1978. Nel 1987, le as­
sociazioni si sono unite nella Fédération nationale Solidarité 
Femmes.
Attualmente, sono stati creati alcuni circuiti in modo che 
le donne siano ospitate con prontezza in centri di accoglien­
za o di soggiorno. Nel 1992 è stato inaugurato un servizio 
telefonico permanente, su richiesta del segretariato france­
se ai Diritti delle donne:
Violence coniugale - Femmes info service 
01 40 33 80 60 
3615 SOS FEMME
Il segretariato ai Diritti delle donne e alle Pari opportu­
nità ha pubblicato un certo numero di opuscoli destinati, ol­
tre che ovviamente alle donne, anche agli assistenti sociali, 
alla gendarmeria, alla polizia, ai professionisti della Sanità.
Altri documenti sono stati compilati dalla direzione ge­
nerale della Sanità e sono disponibili nelle prefetture fran­
cesi o presso i delegati ai diritti delle donne. Sono stati alle­
stiti corsi di formazione per i professionisti della polizia e 
per esperti del settore sociale.

---

214
L’aiuto esterno
Sotto la spinta dei vari ministeri incaricati di tutelare i 
diritti delle donne, lo Stato si è impegnato nella lotta contro 
le violenze coniugali, con la collaborazione di altri ministe­
ri. Tale politica si articola intorno a diversi assi:
- la sensibilizzazione della popolazione e la formazione 
del personale coinvolto;
- l’aiuto alle vittime; lo Stato interviene aiutando le as­
sociazioni;
- la repressione della violenza coniugale.
Come intervenire ?
Per aiutare una donna che subisce violenza, bisogna anzitutto evi­
tare di dare giudizi o addossare colpe, e ricordarle che la legge puni­
sce questo tipo di comportamenti.
Bisogna valutare il maltrattamento tenendo conto del fatto che, 
anche nel caso di violenze patenti, le donne cercano scusanti per il lo­
ro aggressore e minimizzano la gravità delle sue azioni.
Bisogna rispondere a qualunque richiesta d’aiuto formulata in si­
tuazione d’emergenza, e assicurare la sicurezza della vittima e dei suoi 
figli, indirizzandoli ad associazioni specializzate e altri centri di so­
stegno.
Nel caso ci sia il timore di un pericolo fisico, bisogna stendere con 
la donna un piano di sicurezza, aiutarla a riconoscere molto in fretta 
i momenti in cui corre il rischio maggiore. Per questo, bisogna ana­
lizzare in dettaglio i contesti nei quali si sono prodotte le violenze pre­
cedenti. Quando la coppia è separata, la donna deve cambiare le ser­
rature, farsi riaccompagnare quando esce da sola la sera e, in genera­
le, evitare ogni incontro o evitare di essere da sola con l’aggressore. 
Quando la coppia vive ancora insieme, la donna deve identificare le 
escalation della violenza e trovare una scappatoia per farle finire.
Le donne devono imparare a reagire quando il loro compagno di­
venta violento: restare calme, cercare di capire che cosa l’ha contra­
riato e non rispondere alle provocazioni. Se lui minaccia di colpire, 
bisogna cercare di andarsene oppure chiudersi in bagno con un te­
lefono cellulare. In caso di visita medica, se ci sono state percosse, bi­
sogna che la donna faccia richiesta di un certificato di incapacità to­
tale di lavoro (nr), anche se non ha alcuna attività professionale, e 
che lo dica a una persona di fiducia.
Poi bisognerà cercare un appoggio psicologico, per consentirle di 
uscire dalla situazione di pressione.

---

La risposta delle associazioni 213
Ma non andranno trascurate le soluzioni che permettono un ri­
torno al lavoro. Per mezzo di una formazione professionale, le donne 
riacquistano fiducia in se stesse. Si rendono conto di poter essere per­
sonalmente apprezzate.

---

Capitolo diciannovesimo 
La risposta giudiziaria
L’uomo si avvale di questa violenza solo perché pensa che 
la moglie non dirà niente e, in genere, fa in modo che lei tac­
cia. Una situazione di abuso diventa sempre più grave con il 
tempo, e bisogna quindi intervenire dall’esterno per inter­
romperla.
Ma le donne esitano a sporgere denuncia. Dicono di non 
farlo per non aumentare la violenza del partner e, per lo più, 
si accontentano di far redigere verbali. Ma questo non por­
ta sviluppi nella situazione perché un verbale è una sempli­
ce traccia di segnalazione che non sfocia in un’inchiesta. Ca­
pita anche che i poliziotti prendano spontaneamente l’ini­
ziativa di valutare la gravità della faccenda, ritenendo che la 
donna esageri, e decidano che un semplice verbale basti. In­
vece, si è constatato che depositare una denuncia diminui­
sce la recrudescenza delle aggressioni fisiche, anche se il ma­
rito violento pensa che la moglie lo ricatti. Spesso si tratta 
degli stessi uomini che fanno pressione sulle compagne per 
far loro ritirare la denuncia. Intrappolate dal senso di colpa, 
le donne finiscono per cedere in più di metà dei casi.
Finché vivono nel domicilio coniugale, per non subire 
rappresaglie, le vittime hanno paura di denunciare quello che 
patiscono. Tuttavia, bisogna sapere che, quando una donna 
ritira la sua denuncia, la procura può decidere di perseguire 
lo stesso l’uomo violento. Ma questo avviene solo in caso di 
violenza fisica, mentre bisognerebbe, volta per volta, esten­
dere la misura a casi più sottili di violenza psicologica, su pa­
rere di uno psichiatra o di uno psicologo.

---

La risposta giudiziaria
217
E un peccato che in quei momenti le donne non chieda­
no consiglio per conoscere i loro diritti. In genere, aspetta­
no di essere decise a divorziare prima di consultare un av­
vocato.
In Francia, dal 1994, la violenza sul coniuge è una circo­
stanza aggravante. Se I’itt è superiore a otto giorni, le pene 
vengono aumentate, salvo nel caso che la coppia sia separa­
ta al momento dei fatti. Di recente sono stati presi provve­
dimenti per contrastare le violenze alle donne: la legge rela­
tiva al divorzio, entrata in vigore il i° gennaio 2005, preve­
de l’allontanamento del coniuge violento, cosi da permettere 
alla vittima di restare in famiglia con i suoi figli. Una guida 
per il pubblico, La lutte cantre les violences au sein du couple1, 
è stata distribuita dal ministero della Giustizia a tutti colo­
ro che sono in contatto con vittime, per favorire l’ascolto, il 
sostegno, l’aiuto e l’informazione.
Anche se le disposizioni legislative esistono, è ancora dif­
ficile per una donna vittima di violenza depositare una de­
nuncia alla polizia pensando che sarà seguita da provvedi­
menti giudiziari efficaci. Comunque, sono stati fatti inter­
venti per aiutare le donne.
Di fronte a questa profusione di misure, è sorta l’obie­
zione che non ci dovrebbe essere un diritto diverso per uo­
mini e donne; il diritto deve essere lo stesso per tutti. Cer­
to, la criminalità non ha sesso, ma si può riconoscere che, se 
sono necessarie specifiche misure per le donne vittime di vio­
lenza coniugale, non è perché sono donne, ma perché sono 
vittime nella maggioranza dei casi.
In certe circoscrizioni, gli uomini violenti sono sistema­
ticamente ascoltati e redarguiti dalla polizia. I poliziotti so­
no preparati sempre meglio, ma c’è ancora molto da fare per­
ché, quando non c’è stata violenza fisica constatata da un
’ Miniatóre de Injustice, Direction des affaires criminelles et des graces, Pa­
ris 2004.

---

2l8
L’aiuto esterno
certificato medico, può ancora succedere che una donna vit­
tima sia ascoltata alla presenza del partner.
E importante imporre una soluzione giudiziaria quando 
esiste una violenza fisica, e proporla quando una persona la­
menta una violenza psicologica.
Per il momento, la maggioranza dei divorzi a seguito di 
violenza lo sono «per colpa di entrambi». Per ottenere un 
divorzio per colpa, bisogna che le violenze fisiche siano ab­
bastanza gravi da rendere impossibile la continuazione del­
la vita in comune.
Le mediazioni.
Nel caso di denuncia per violenza coniugale, i giudici pos­
sono proporre una mediazione. Il pericolo di una mediazio­
ne è quello di banalizzare la violenza e di ridurla a una sem­
plice lite di coppia; si riavvicinano i coniugi chiedendo a 
ognuno di fare un passo verso l’altro. Ora, come abbiamo 
detto, nella violenza coniugale le due parti non sono uguali, 
il rapporto è asimmetrico. Da un lato, c’è un coniuge che 
abusa e, dall’altro, una donna che porta da sola il senso di 
colpa per il fallimento del rapporto. Pare che i giudici co­
mincino a capirlo, per quanto riguarda la violenza fisica fla­
grante, mentre non ne tengono conto a sufficienza quando 
si tratta di violenza perversa. Ma è per l’appunto in questo 
tipo di violenza che assistiamo alle pressioni psicologiche più 
forti. Una donna che ha paura è paralizzata e non può espri­
mersi liberamente. Nel corso della mediazione, non oserà 
manifestare le sue idee, i suoi sentimenti, le sue emozioni, 
per timore di rappresaglie. Può sentirsi doppiamente vitti­
ma, perché la sua sofferenza non è riconosciuta. Ora, quan­
do c’è una mediazione penale, segue un’archiviazione, ossia 
non c’è alcuna azione giudiziaria contro la persona accusata.

---

La risposta giudiziaria
219
Le perizie.
Si cercherà di valutare la pericolosità del coniuge violen­
to nel caso di violenza fisica, ma quando si tratta di violenza 
psicologica, è necessaria la perizia di un professionista in gra­
do di identificare la manipolazione.
Al momento delle separazioni, quando non ci siano cer­
tificati di percosse e ferite che attestino incontestabilmente 
la realtà della violenza, le vittime durano parecchia fatica a 
farsi dare retta. Gli avvocati pretendono allora una perizia 
psicologica che, a meno di un’evidente patologia dell’uno o 
dell’altra, è per lo più deludente.
Veronique e Henry, entrambi molto innamorati al­
l’inizio, si sono sposati trentenni e hanno avuto due 
figli.
Dopo l’arrivo del primo bambino, le cose sono rapi­
damente degenerate: ingiurie, insulti, rimproveri va­
ri dell’uomo nei confronti della moglie, umiliazioni, 
disprezzo, a volte anche in pubblico.
Per capire, Veronique interpella un consulente matri­
moniale. Suo marito la accompagna due sole volte, di­
cendo che non serve a niente, che Véronique butta via 
i soldi di casa perché, in ogni caso, non ascolta quello 
che le si dice.
E seguita la violenza fisica, «Véronique ha avuto so­
lo quello che meritava», diceva Henry. Véronique fa 
fare la constatazione delle percosse e ottiene undici 
giorni di itt. Malgrado la differenza di corporatura 
dei coniugi (100 chili per lui, 53 per lei), la faccenda 
viene archiviata dal procuratore della Repubblica, il 
quale decide che si era trattato di un grosso litigio tra 
adulti.
Al momento del divorzio, la perizia psicologica ri­
chiesta diceva sostanzialmente:

---

220
L’aiuto esterno
- Il Signor X è un uomo intelligente, sobrio e posato; 
è stato visibilmente colpito dal contenuto della ri­
chiesta di divorzio, sentendosi «sporcato». Ha nega­
to del tutto l’accusa di violenza mossagli, manife­
stando il rimorso per aver sculacciato due o tre volte 
i suoi bambini troppo forte.
Spiega il comportamento della moglie come una dif­
ficoltà personale a essere contraddetta, il che giustifi­
ca i dissapori, e il ricorso alla violenza nei confronti 
di lui.
- La Signora X è «fissata» sul fatto che il marito sia 
violento. Ricorda situazioni di conflitto in cui non 
sembra passiva ma sempre dotata di volontà propria, 
e questo fino alla descrizione della famosa scenata co­
niugale.
Per la Signora X, il concetto idealizzato di vita a due 
è velocemente sfumato nell’esperienza della loro vita 
in comune. La sua ribellione è aumentata con il tem­
po, vicino al marito, fino a diventare un rapporto di­
sarmonico, una «coniugopatia» da manuale.
Agli occhi dell’esperto, la Signora X ha avuto il torto di 
non essere passiva, di non essere abbastanza «plagiata». Mal­
grado i suoi undici giorni di itt, non corrisponde al profilo 
tipico della donna picchiata. L’esperto conclude: «Niente in­
dica che una violenza possa essere attribuita in modo parti­
colare alla patologia di uno dei due genitori, è semplicemen­
te il frutto della loro coniugopatia».
Dato che l’esperto non rileva alcuna patologia nei due co­
niugi, ritiene che la situazione sia alla pari. Forse influenza­
to dalla professione di Henry (lavora alle risorse umane, men­
tre Véronique è segretaria), non tiene conto della disegua­
glianza delle posizioni nella coppia più di quanto calcoli la 
loro differenza fisica.
Questo rapporto è davvero alla pari? L’esperto prende 
alla lettera le parole di Henry ma, come abbiamo visto, gli 

---

La risposta giudiziaria 221
uomini violenti non riconoscono mai il proprio comporta­
mento. Certi esperti prendono in considerazione soltanto le 
patologie psichiatriche evidenti, mentre gli individui violenti 
presentano soltanto di rado una malattia mentale. Le perso­
ne violente negano sempre i fatti e le più abili, i perversi nar­
cisisti, sanno dare di sé un’immagine irreprensibile, carican­
do al contempo il coniuge della responsabilità.
E vero che le accuse di violenza possono essere allegate 
senza fondamento agli atti durante un divorzio. Quando una 
donna è stata vittima di violenza matrimoniale, può doman­
darsi se l’uomo che ha avuto quel comportamento con lei, 
non rischi di essere pericoloso per i figli. A questo i giudici 
rispondono: «Suo marito è stato violento con Lei, non con i 
Suoi figli». La donna può avere motivo di preoccuparsi per 
il comportamento del padre nei confronti dei figli, nondi­
meno sarà pesantemente punita se non rispetta il diritto di 
visita. Se i giudici sono tanto prudenti, è perché temono quel­
la che è stata definita «sindrome da alienazione parentale». 
Succede infatti che, durante una separazione, uno dei geni­
tori cerchi di manipolare un figlio per metterlo contro l’altro 
genitore, facendogli credere che è quest’ultimo ad avere tut­
ti i torti.
Per allontanare un padre dalla vita del loro bambino, certe 
madri non esitano ad accusare il coniuge di violenza o, peggio 
ancora, di abuso sessuale sul bambino, e questo spiega la dif­
fidenza dei giudici di fronte a simili accuse prodotte agli atti.
In caso di violenza psicologica, la manipolazione può con­
tinuare a lungo dopo la separazione, per mezzo del diritto di 
visita. Mentre, di fronte al giudice, faranno pressione per 
avere la custodia dei bambini, gli uomini violenti che hanno 
un profilo narcisista cercheranno poi ogni pretesto per sfug­
gire ai doveri genitoriali. Gli uomini «rigidi», al contrario, 
pretenderanno che i figli siano loro consegnati a un’ora pre­
cisa e qualunque ritardo sarà immediatamente trasformato 

---

222
L’aiuto esterno
in denuncia per mancata presenza del bambino. Sembra che 
questi uomini non abbiano davvero voglia di passare qual­
che bel momento con il proprio figlio; vogliono soltanto eser­
citare un diritto, il loro diritto di visita. Il bambino viene 
strumentalizzato come lo era stata la madre.
Come si fa a provare la violenza psicologica? I giudici de­
liberano sulla base di prove. Ora, molto spesso la cerchia dei 
conoscenti si sottrae quand’è il momento di testimoniare. Di 
fronte a un giudice, se non ci sono prove del suo comporta­
mento, un uomo violento si presenterà come vittima. Par­
lerà con calma e farà in modo di presentare la moglie come 
un’isterica. La donna cercherà di difendersi e, più si giusti­
ficherà, più si caccerà nei guai. I giudici a quel punto, te­
mendo la manipolazione, preferiranno non dirimere la ver­
tenza una volta per tutte e opteranno per una soluzione in­
termedia.
Le donne vittime sono spesso deluse dalle sentenze giu­
diziarie sapendo che, quale che sia la gravità di ciò che han­
no subito, di rado la sanzione sarà proporzionata. A meno 
che non sia clamorosamente flagrante, e questo è raro quan­
do si impiegano dinamiche perverse, i giudici tengono poche 
volte conto della violenza psicologica. Invece, le vittime pos­
sono curare le loro ferite solo quando vengono riconosciute 
come tali e l’aggressione è punita.
Mio marito è sempre stato violento verbalmente ma, 
il giorno che mi ha picchiata a sangue e ha malmena­
to nostro figlio, ho deciso di lasciarlo. Dato che si osti­
nava a negare e a dire che ero caduta per le scale, do­
po due anni di pratiche legali, il divorzio non è anco­
ra stato pronunciato. Alla fine di sei mesi di indagine 
sociale, mi hanno spiegato che mio marito era inna­
morato pazzo di me e che fra noi c’era soltanto un pro­
blema di comunicazione. Mio figlio urla quando deve 

---

La risposta giudiziaria
223
andare da lui, eppure, malgrado il parere di un esper­
to psichiatra secondo cui «il padre era pericoloso per 
il bambino», non ho ancora ottenuto che le visite av­
vengano alla presenza di una terza persona.
Una donna mi ha inviato anonimamente questa lettera, 
che illustra alla perfezione la difficoltà incontrata dalle don­
ne a farsi ascoltare e capire:
Faccio disgraziatamente parte di quelle vittime che 
non possono difendersi facendo valere i propri dirit­
ti, prese in trappola da certi uomini che conoscono leg­
gi e procedure e che fanno di tutto per sorvegliare i 
minimi affari e gesti delle loro compagne.
Prima di poter uscire per sempre dalle grinfie del co­
niuge ed essere protetta dai servizi di polizia e sociali, 
servono, ovviamente, un certo numero di documenti 
a prova dei fatti, quali: certificati medici, dichiara­
zioni redatte dai servizi medico-legali, testimonianze 
scritte di amici e vicini...
Ma che si fa quando l’aggressione avviene nella piu 
totale intimità ? Senza testimoni. Nel mezzo della not­
te. Senza percosse, né ferite apparenti, senza segni che 
provino che è stata usata la forza. Perché si dimenti­
ca spesso di parlare della forza morale, della paura e 
del conseguente consenso forzato della donna, per pro­
teggere i bambini che dormono in un’altra stanza.
In questo caso, molto più frequente di quanto non si 
possa immaginare, in concreto, cosa succede?
La donna sporge denuncia al commissariato e sarà 
mandata una convocazione al coniuge, allo stesso in­
dirizzo in cui vive anche lei. Credete forse che que­
st’uomo intelligente dirà alla moglie: «To’ ? Sono sta­
to convocato. Dev’essere a causa del male che ti ho 
fatto. Andiamo fuori a cena stasera, cara?» O maga­
ri che dirà al giudice: «In effetti, Signor giudice, mi 

---

224
L’aiuto esterno
rendo conto della gravità della mia azione. Lascio tran­
quilla mia moglie e me ne vado dal domicilio coniu­
gale senza creare problemi». No, questo capita solo 
alle persone normali.
Conoscendo i fatti, mi permetta di esporLe lo scena­
rio in modo più realistico: spaventata da morire e in 
preda a un’ansia continua che fa sobbalzare al mini­
mo rumore di passi o colpo di clacson, con il cellulare 
in mano e il timore di non sapere cosa dire quando 
chiamerà, perché è sicuro che chiamerà; dato che se 
lui ha qualche dubbio su quello che lei sta facendo, si 
cautelerà. Lei arriva al commissariato, dove ci vor­
ranno circa trenta minuti prima che un agente la ri­
ceva, e trenta minuti sono lunghi, troppo lunghi quan­
do si ha paura. Una volta depositata la denuncia, lei 
chiede di essere protetta e sarà mandata con i suoi 
bambini in un centro d’emergenza. Qualche tempo 
dopo, lui sarà in stato di fermo su richiesta del procu­
ratore. Poi un avvocato gli assicurerà la difesa, pronun­
ciando la frase fatale: «Quali prove reali può produrre 
la Signora sul comportamento del Signore ? Nessuna», 
«L’imputato è libero. Non ricominci o rischia di es­
sere nuovamente indagato».
Ovviamente, so che cosa Lei pensa: «Non dovrebbe 
sottostare al ricatto, smetta di aver paura, da questo 
momento è sotto protezione». Le domando: sotto la 
protezione di chi ? Di che cosa ? Le assicuro che quan­
do la paura fa parte integrante della propria vita, si ha 
l’impressione che nessuno mai possa aiutarvi. Quan­
do, per anni, si è state manipolate, molestate, sotto­
poste a violenza, tradite, violentate, è la persona che 
vi ha fatto tutto questo che diventa il direttore d’or­
chestra della vostra vita. Lui non ha paura di niente, 
mentre voi, voi avete paura di tutto.
Che rimane a questa donna per amare ancora la vita, 
a parte l’amore che prova per i figli? Un giorno, però, 

---

La risposta giudiziaria
225
loro se ne andranno, non avranno più bisogno di lei. 
Come si fa a vivere con una madre che finge di esse­
re felice per il loro bene ?
Le denunce per violenze psicologiche vengono di rado 
registrate nei commissariati oppure sono archiviate, per 
«insussistenza dell’infrazione» oppure perché non ci sono 
«prove».
Di norma, una vittima coinvolta in un’azione giudiziaria 
deve presentare prove. Ora, le donne sono maltrattate nel­
l’intimità della coppia e della famiglia e, malgrado la gravità 
di quello che subiscono, sono incapaci di abbandonare il fo­
colare domestico. Il senso comune non basta a capire imme­
diatamente che cosa hanno vissuto queste donne e perché 
reagiscono cosi.
Come far applicare la raccomandazione caldeggiata nella 
guida La tutte cantre les violences au sein du couple-. «Le ar­
chiviazioni “secche”, debbono essere di norma vietate in te­
ma di violenze all’interno della coppia, in quanto le archivia­
zioni condizionate debbono costituire la risposta penale mi­
nima data dall’autorità giudiziaria a fatti di questa natura».
Non è questione di portare di fronte alla giustizia cause 
che possono essere affrontate in altro modo, ma è importante 
ascoltare tutte le denunce perché abbiamo visto che le donne 
psicologicamente sottomesse si difendono male. Hanno quin­
di bisogno di appoggio per reagire e rifiutare la violenza.
Sporta la denuncia e con l’uomo controllato dalla giusti­
zia, la donna non ha più grande motivo di temere le aggres­
sioni fisiche, perché il partner è sotto sorveglianza e, in ca­
so di trasgressione, viene punito. Il vero rischio è un altro; 
l’uomo può esercitare una notevole pressione sulla moglie e 
spingerla all’autodistruzione perché teme moltissimo di es­
sere lasciato. E in quei momenti che le donne commettono 
errori, cedono al ricatto, firmano carte, dànno denaro, si met­
tono nei guai sul piano professionale.

---

22Ó
L’aiuto esterno
Secondo l’esperienza canadese2, parrebbe che l’incrimi- 
nazione automatica e la mancata revoca delle azioni giudi­
ziarie, per evitare la recidività, siano un fallimento. L’arresto 
provoca un effetto dissuasivo a breve termine, ma la violen­
za in seguito riprende, ed è piu seria. Inoltre, la dissuasione 
può andare bene con uomini che hanno un lavoro e un buon 
inserimento sociale, ma con gli altri, meno favoriti, o disoc­
cupati, non fa che aumentare la collera e la ribellione.
Questo non significa che non bisogna fare niente, ma che 
occorre agire in modo diverso e, soprattutto, pensare in ter­
mini di prevenzione.
La punizione di un uomo violento rappresenta, per la vit­
tima, il pubblico riconoscimento della sua sofferenza, ed è 
quindi indispensabile. Ma va accompagnata da un’opera di 
educazione, per dare un senso al diritto. Dopo la sanzione, 
è importante che alla vittima sia proposto un lavoro tera­
peutico, incentrato sulla ristrutturazione psichica.
Che ci sia una risposta giudiziaria è indispensabile, ma 
non sufficiente. Ci saranno sempre casi che avranno bisogno 
di un approccio piu specifico.
Se è legittimo aiutare le donne a uscire da una situazio­
ne di violenza morale, bisogna fare attenzione a non rin­
chiuderle in una posizione di vittime e a non spingerle ad ac­
campare pretese senza fine. E normale che una donna che è 
stata picchiata e maltrattata sia risarcita, ma il versamento 
di danni e interessi non è necessariamente applicabile a ogni 
circostanza, specie in caso di violenza psicologica. Alle vol­
te vediamo donne che sono state sfortunate nel matrimonio 
e che, al momento del divorzio, vogliono «farla pagare», let­
teralmente, all’ex marito. Queste donne devono prendersi la
1 c. parent, Le système judiciaire dans la lutte cantre la violence exercée cantre 
une conjointe: une mesure incontoumahle mais piégée, in A. boas e j. lambert (a cu­
ra di), La violence coniugale, Partnergeweld, Bruylant, Bruxelles 2004. 

---

La risposta giudiziaria
227
propria parte di responsabilità. L’importante, prima di tut­
to, è che la situazione cessi e che loro possano ricostruirsi 
un’altra vita. Lamentele e richieste all’infinito non consen­
tono il cambiamento. Alimentano invece una guerra fra ses­
si, che si svolge sempre a scapito dei bambini.
Nel corso dei processi, l’odio e il desiderio di vendetta 
possono perpetuare il dolore nelle vittime. Il procedimento 
mantiene vivo un saldo legame con il partner, che continua 
a occupare i loro pensieri, a riempirle di emozioni distrutti­
ve. Questo non consente loro di uscire dalla posizione di vit­
time.
Rispondere alla violenza con la violenza significa perpe­
tuare la sofferenza, e questo non risolve niente. Certo, chi 
ha sofferto per una violenza ingiusta, o piuttosto chi è stato 
ridotto all’impotenza di fronte a un’ingiustizia, può voler ot­
tenere una riparazione, ma ciò non basta per ritrovare una 
pace interiore. Bisogna accettare che liberandosi dalla pres­
sione psicologica pili niente sarà come prima, e farla finita 
con i propri sentimenti distruttivi.
Per evitare di entrare in un processo di eterna vendetta, 
la vittima deve poter menzionare il danno subito senza ag­
gressività.

---

Capitolo ventesimo
L’importanza della prevenzione
Il modo migliore di proteggersi è capire.
«Che si può fare ?» chiedeva la donna anonima nella sua 
lettera.
«Lo Stato è consapevole che noi, donne vittime di vio­
lenze coniugali, tiriamo su i bambini che, più tardi, costi­
tuiranno la società ? E che, se vogliamo che questa società sia 
composta da uomini responsabili e rispettosi, non è certo in 
mezzo alla paura e alla violenza umane che ci riusciremo?»
In effetti, ci sembra importante pensare alle future ge­
nerazioni e al mondo che prepariamo loro.
Attualmente, sotto la spinta delle associazioni, il gover­
no prende provvedimenti contro gli aggressori, ma tarda ad 
attuare una prevenzione più globale della violenza. Si tiene 
conto dell’aggressione, ossia del fatto circoscritto, ma non 
abbastanza di ciò che l’ha provocata, cioè del nocciolo della 
violenza. Ora, se vogliamo venire a capo della violenza co­
niugale, bisogna pensare a un’azione più precoce; l’accento 
va posto sull’educazione, quella degli adulti e soprattutto 
quella dei giovani.
Abbiamo visto che i programmi terapeutici destinati agli 
uomini violenti hanno scarsi risultati positivi. Da un lato, ri­
guardano una minoranza di soggetti violenti e, dall’altro, la 
loro azione è limitata alle aggressioni fisiche e tiene scarso 
conto della violenza psicologica.
Un gruppo canadese, che aveva allestito un programma 
di terapie per coniugi violenti, ha interrogato alcune coppie 
a proposito degli episodi di violenza verificatisi nel corso de­

---

L’importanza della prevenzione
229
gli ultimi sei mesi. Mentre uomini e donne erano più o me­
no d’accordo sulle aggressioni fisiche, emergeva che rispet­
to alla violenza psicologica gli uomini avevano molti meno 
fatti da riferire. Non necessariamente mentono per omissio­
ne; forse, molto più semplicemente non si rendono conto del 
dominio che esercitano sulla compagna.
Senza tornare su quanto abbiamo detto in precedenza, ri­
cordiamo che stando al modello patriarcale tuttora predo­
minante, molti uomini, anche se non lo dicono perché non è 
politicamente corretto, continuano a pensare che sia norma­
le infliggere trattamenti violenti alla compagna o, quanto 
meno, sminuirla per meglio dominarla. Molte donne trova­
no giustificazioni ai comportamenti violenti del partner. 
Mentre le femministe degli anni Settanta avevano fatto evol­
vere in modo considerevole la condizione femminile, da 
vent’anni abbiamo piuttosto assistito a un globale aumento 
della violenza sulle donne nella popolazione. In questo lasso 
di tempo, certi intellettuali hanno discusso, al posto delle 
donne, su ciò che esse devono o non devono accettare.
Sarebbe di beneficio, nell’ambito della prevenzione, por­
re l’accento sulle forme più sottili di violenza, ossia il domi­
nio e le minacce, sviluppare una sensibilità alla violenza, im­
parare a identificarla e a rifiutarla. Si tratta di migliorare la 
percezione che le persone hanno di se stesse.
Non è questione di contrapporre uomini e donne; biso­
gna invece insegnare loro a funzionare insieme su un registro 
differente rispetto a quello dominio/sottomissione.
Non tutti gli uomini sono violenti. La nostra non è una so­
cietà gestita dagli uomini contro le donne, bensì una società 
gestita da alcuni uomini dominanti contro chiunque sia più de­
bole, il che include, ovviamente, le donne. E la legge del più 
forte, e questi uomini ci tengono a mantenere il loro potere.
Ora, è appunto questo modello di uomini dominatori a 
essere proposto ai giovani attraverso la televisione e i vi­
deogiochi. E il medesimo modello che viene spinto all’estre­
mo nella pornografia che, incoraggiando il disprezzo per le 

---

2J0
L’aiuto esterno
donne e creando un legame fra piacere sessuale e aggressi­
vità, rafforza il domino degli uomini sulle donne. Si conti­
nua cosi a produrre uomini forti, autoritari, senza emozioni 
e privi di qualsiasi sensibilità.
Bisognerebbe che gli uomini che si muovono su un altro 
registro, che si concedono più sensibilità e tenerezza fosse­
ro messi maggiormente in evidenza. Di fatto, il mondo è cam­
biato e la forza fisica non è più richiesta dal nostro attuale 
modello di vita; la sicurezza si può esprimere in altri modi. 
Sarebbe bene che gli uomini lavorassero alla costruzione di 
nuovi valori maschili, legati non alla forza e all’aggressività, 
bensì al rispetto per l’altro. La dichiarazione del desiderio 
può avvenire altrimenti che imponendolo in modo aggressi­
vo. Non sarà ora di modificare i valori della virilità?
Sfortunatamente, constatiamo che, di fronte alle trasfor­
mazioni sociali e culturali che rimettono in discussione la tra­
dizionale divisione dei ruoli femminili e maschili, gli uomini 
sono disorientati. Hanno paura di cambiare, di imparare nuo­
vi modi di essere. Hanno perduto i loro punti di riferimento 
e, soprattutto, temono di perdere i loro privilegi maschili.
Allo stesso tempo, si continua a produrre donne dolci, de­
vote, inibite, custodi della famiglia. Se vogliamo che la vio­
lenza matrimoniale abbia termine, bisogna incoraggiare le 
donne ad affermarsi con serenità, ad affrontare gli uomini 
ponendo loro certi limiti, dicendo di no a taluni comporta­
menti. Le donne devono assumere il controllo della propria 
esistenza. Devono educare il partner, rifiutando fin dall’ini­
zio di un rapporto certi eccessi, istituendo regole senza ti­
more di mettere a repentaglio la coppia appena formata. Per 
questo, bisogna che le si aiuti a esprimersi su quanto posso­
no o meno tollerare.
Ovviamente, non è facile per un adulto modificare i pun­
ti di riferimento che gli sono stati dati nell’infanzia, quindi 
bisogna agire fin dalla più tenera età.

---

L’importanza della prevenzione 231
Un primo passo verso la prevenzione della violenza in 
generale, e di quella di coppia in particolare, consisterebbe 
nel dedicarsi alla radice del male, ossia all’educazione. Ab­
biamo visto che i bambini che hanno assistito a scene di vio­
lenza fra i genitori rischiano, da adulti, di riprodurre ciò che 
hanno vissuto nell’infanzia, sia dimostrandosi violenti a lo­
ro volta, sia diventando incapaci di proteggersi dalle aggres­
sioni. Quando abbiamo studiato i profili psicologici degli 
uomini violenti, abbiamo potuto constatare che, per molti, 
l’esperienza della violenza nell’infanzia aveva costituito un 
trauma di notevole importanza nello sviluppo della loro 
personalità. Aiutare le madri, significa anche proteggere i 
bambini.
Non va nemmeno dimenticato che i bambini che hanno 
vissuto scene di violenza all’interno della coppia parentale 
hanno acquisito un modello di coppia del tutto sbilanciato. 
Hanno imparato che la legge del piu forte vince e che le vit­
time fanno parecchia fatica a uscire dalla loro situazione. 
Questo avrà nefaste conseguenze sul loro rapporto con la 
legge e sul modo in cui costruiranno a loro volta una coppia.
Ora, è l’educazione che può insegnarci a dominare la no­
stra naturale aggressività e a non trasformarla in violenza. 
Come genitori, dobbiamo insegnare ai nostri bambini a non 
usare la violenza per risolvere i conflitti, offrendo loro un 
modello di rispetto reciproco. L’educazione non deve pro­
porre il dominio come valore principale nel rapporto con l’al­
tro. Bisogna insegnare ai giovani a risolvere i conflitti in mo­
do pacifico, insegnare loro la tolleranza e l’uguaglianza.
Molti genitori non sanno quali limiti dare ai bambini. 
Confondono violenza e manifestazione di aggressività. E 
normale che un bambino sia geloso, aggressivo ma, piutto­
sto che portarlo a reprimere i suoi sentimenti, è meglio in­
segnargli a controllare i suoi comportamenti. All’incirca: 
« Hai il diritto di essere furibondo con tua sorella, ma non è 
un motivo per picchiarla ! »

---

232 L’aiuto esterno
Perché i giovani riconoscano meglio i primi segnali di vio­
lenza nel loro rapporto con l’altro sesso, è auspicabile lavo­
rare con gruppi di adolescenti, nell’età in cui conoscono i pri­
mi innamorati, prima che si insedino abitudini di microvio­
lenza all’interno della coppia. E possibile, con giochi di ruolo, 
portarli a rifiutare la violenza psicologica; consigliare, per 
esempio, di evitare i commenti scortesi sul fisico o sul modo 
di fare della persona che si è appena lasciata. Far loro iden­
tificare i comportamenti da macho; affrontare insieme gli 
aspetti negativi della gelosia, discutere del ruolo della por­
nografia, vedere come si fa a istituire un rapporto paritario 
nella coppia. C’è tutto un lavoro educativo da fare sul ruolo 
assegnato alle donne e agli uomini nella società e sulle diffi­
coltà che questo provoca, tanto alle ragazze quanto ai ragazzi. 
In generale, bisogna insegnare loro ad accettare la differen­
za e l’autorità, la tolleranza e il rispetto delle regole.
I giovani sono sensibilissimi alle umiliazioni e alle mole­
stie morali, e non a caso il termine «rispetto» ricorre così spes­
so sulle loro labbra. Nelle scuole, tuttavia, le microviolenze e 
gli atti di intimidazione sono raramente presi sul serio.
Delphine e Grégoire hanno entrambi quattordici an­
ni e sono compagni di classe. Cominciano un rappor­
to d’amore ma, dopo qualche tempo, Delphine prefe­
risce prendere un po’ le distanze.
Offeso, Grégoire comincia allora a «scocciarla» in 
classe. La spinge in cortile, le fa cadere i quaderni, la 
prende apertamente in giro e fa rumori sgradevoli 
quando lei va alla lavagna. Nessuno dice niente: i pro­
fessori sembrano non notare nulla; i compagni ghi­
gnano: «L’amore non è bello se non è litigarello ! » Ra­
gazzi e ragazze segnano i punti.
La cosa va avanti per parecchi mesi e Delphine è mol­
to provata. I suoi voti ne risentono.
Un giorno, si arrabbia e dice a Grégoire che ne ha ab­
bastanza. Lui resta sorpreso, non capisce la reazione, 

---

L’importanza della prevenzione
233
si irrita e le dà un pugno che le fa sanguinare il naso. 
All’improvviso, quello che era passato inosservato di­
venta visibile. Delphine parla allora con i genitori che 
vanno a trovare professori e preside.
Pensando che si trattasse di beghe tra ragazzini, nes­
sun adulto era intervenuto a mettere fine ai maneggi 
di Grégoire. Non gli avevano detto con chiarezza che 
il suo comportamento era inammissibile. Lui si era 
quindi sentito autorizzato a mantenere il suo atteg­
giamento da «duro» che faceva tanto ridere i compa­
gni. Quanto a Delphine, non era in grado di spiegare 
quello che subiva e aveva finito per rassegnarsi, pen­
sando che quel comportamento fosse inevitabile tra 
ragazzi e ragazze.
E a uno stadio precoce che bisogna intervenire, se non si 
vuole che i comportamenti violenti si radichino. Simili epi­
sodi di misconoscimento hanno conseguenze negative, non 
soltanto per la vittima, che è colpita nel suo narcisismo, ma 
anche per gli studenti testimoni, che non sanno misurare la 
gravità dell’incidente. Quanto all’allievo che aggredisce, in 
questo stadio, ha semplicemente bisogno di essere rimesso 
in quadro, che gli si ricordino le regole del rispetto per l’altro.
Non dimentichiamo che tutte le forme di violenza sono 
collegate: violenza e intimidazione nelle scuole, violenza co­
niugale con le sue ripercussioni sui bambini, violenza sul la­
voro che a volte servirà di pretesto per giustificare la vio­
lenza coniugale. Lottare contro un tipo di violenza, signifi­
ca anche prevenire gli altri.
Meno un fenomeno è riconosciuto socialmente, piti è dif­
ficile parlarne. Bisogna quindi dare un nome alla violenza e 
imparare a individuarla anche nelle forme più sottili. Tra­
smettere messaggi forti fra le donne, perché pongano limiti: 
pretendete il rispetto, non accettate la violenza, uscite dal­
l’isolamento se pensate di essere vittime, fatevi aiutare, par­
latene alla vostra famiglia o a un’associazione.

---

^34
L’aiuto esterno
Agli uomini che aggrediscono, bisogna dire che negare 
non risolve niente, che la violenza è distruttiva per la vitti­
ma, ma anche per loro stessi. Bisogna indirizzarli ai luoghi 
di consulenza e parlare delle sanzioni giudiziarie in cui in­
corrono.
Ai testimoni bisogna dire che possono aiutare le vittime 
a parlare e a trovare, insieme con loro, soluzioni.
Non si può cambiare dall’oggi al domani la mentalità, si 
può però, un po’ alla volta, intaccare i miti e i pregiudizi con 
un lavoro di sensibilizzazione, di informazione e di educa­
zione, favorire l’assenza di sessismo, responsabilizzare gli uo­
mini e l’intera società.
Le campagne mediatiche non devono andare a rafforza­
re gli stereotipi contrapponendo uomini e donne, ossia oc­
cultando una parte del problema. Quando un giornale fem­
minile lancia una campagna contro la violenza alle donne e 
annuncia che, «per mettere fine alla polemica», tratterà uni­
camente della violenza fisica e sessuale, rischia di giustifica­
re altre violenze. Non è forse un modo per dire: «Non hai il 
diritto di picchiarmi, ma puoi insultarmi, umiliarmi», «Non 
hai il diritto di aggredirmi sessualmente, ma puoi darmi del­
la puttana»?
E importante che le campagne mediatiche contro la vio­
lenza alle donne non siano rivolte unicamente alle donne, ma 
anche agli uomini. Alcuni cambiamenti in tal senso si stanno 
profilando, a livello locale, sotto l’impulso delle associazio­
ni. Dal settembre 2004, sette città del dipartimento Seine- 
Saint-Denis hanno lanciato una campagna contro la violen­
za alle donne dedicata agli uomini. Gli organizzatori, fra cui 
il Planning familial e il Conseil général di Seine-Saint-Denis, 
erano rimasti scossi dal fatto che 36 000 donne fossero ri­
maste vittima di molestie morali, di aggressioni verbali e, in 
11 000 casi, di violenze fisiche, psicologiche e sessuali.
Ecco l’esempio di un’altra campagna che si svolge a li­
vello mondiale:

---

L’importanza della prevenzione 235
La campagna del Nastro bianco è stata lanciata nel 1991 da tre uo­
mini di Toronto che sono riusciti a sensibilizzare altri uomini e a in­
frangere finalmente il silenzio sulla violenza maschile contro le don­
ne. Per loro si trattava, per mezzo di un piccolo simbolo, di puntare 
sulla visibilità degli uomini che si opponevano a questa violenza.
I media hanno ripreso l’iniziativa e azioni di prevenzione sono 
state attuate nelle scuole.
La campagna si è diffusa in altri paesi, compresi alcuni paesi afri­
cani e in Cina.

---

---

Conclusioni

---

---

La nostra società è mutata nel bene e nel male, dato che 
ogni giorno si creano nuove forme di dominio. Se vogliamo 
che la violenza scompaia dalle nostre famiglie, sarà necessa­
rio che sia lo stesso gruppo sociale a non perpetuare lo sche­
ma dominio/sottomissione a tutti i livelli. Ora, ci troviamo 
in un mondo in cui ognuno può avere la tentazione di do­
minare l’altro, in una società che accetta soltanto i vincenti, 
e questo non aiuta gli uomini ad abbandonare il potere che 
rimane loro. Nel mondo del lavoro si mette in luce colui o 
colei che sa imporsi senza emotività, e a poco a poco la figu­
ra del narcisista o anche del narcisista perverso, che saprà 
maneggiare in modo da essere il più forte, diventa il refe­
rente. Le esigenze individuali di efficienza e successo sono 
sempre più valorizzate e, nelle famiglie, si constatano sem­
pre meno proibizioni e limiti, mentre in compenso le esigenze 
individuali aumentano.
E tempo di dare l’allarme in Francia e ovunque in Euro­
pa, com’è stato fatto di recente in Spagna, per spezzare il 
meccanismo della violenza nella coppia.
Una società responsabile deve agire fornendo alle donne 
i mezzi per denunciare, per proteggersi e per proteggere i lo­
ro figli. Deve offrire condizioni economiche e sociali che con­
sentano alle donne di uscire da quella situazione e di ritro­
vare un lavoro.
Attualmente, anche se una consapevolezza della gravità 
del problema esiste, le risorse pubbliche assegnate alla lotta 

---

240
Conclusioni
contro le violenze coniugali sono insufficienti. Certo, il go­
verno è d’accordo nel riconoscere l’ampiezza e la gravità del 
fenomeno, ma i mezzi concreti per un’azione più efficace tar­
dano ad arrivare. Sarebbe bene che le iniziative, provenien­
ti dai diversi ministeri o dalle ong, fossero riunite e coordi­
nate efficacemente.
Malgrado i progressi in termini di presa di coscienza e di 
decisioni politiche, rimangono alcune lacune da colmare. Che 
ci sia una risposta giudiziaria è indispensabile, ma non suf­
ficiente. Vanno condotte azioni non soltanto nei confronti 
delle vittime e degli individui violenti, perché è anche im­
portante sensibilizzare i professionisti dell’infanzia, gli in­
segnanti e chi lavora nel sociale sul problema dei bambini 
esposti alle violenze di coppia. Se non vogliamo che si in­
staurino comportamenti violenti, bisogna intervenire a uno 
stadio precoce, in modo da applicare in modo esteso una ve­
ra prevenzione.
Le violenze coniugali hanno un impatto sulla salute del­
le donne e dei bambini e, a questo titolo, sono un obiettivo 
della Sanità pubblica, ma anche un obiettivo dell’intera so­
cietà e dei valori che vuole raccomandare. Comportamenti 
che pregiudicano la dignità delle persone non andrebbero 
analizzati o considerati come semplici faccende private. Se 
vogliamo che questa società sia composta da individui re­
sponsabili, si tratta di modificare i valori sociali per costrui­
re una società più paritetica e più rispettosa.

---

Bibliografia

---

---

badinter, É., Fausse route, Odile Jacob, Paris 2003 [trad. it. La strada de­
gli errori. Il pensiero femminista al bivio, Feltrinelli, Milano 2004].
bourdieu, p., La domination masculine, Seuil, Paris 1998 [trad. it. lido- 
minio maschile, Feltrinelli, Milano 1998].
Campbell,;, c. (acura di), Assessing Dangerousness. Violence by Sexual Of­
fenders, Batterers and Child Abusers, Sage, London 1995.
COUTROT, a.-m. e jacquey, m.-j., Les femmes victimes de violences conju­
gates et teurs enfants, in De la violence conjugate à la violence parentale, 
Erès, Ramonville Saint-Agne 2001.
Damiani, c., Les victimes, Bayard, Paris 1997.
dejours, c., Souffrance en France, Seuil, Paris 1998 [trad. it. L’ingranag­
gio siamo noi, il Saggiatore, Milano 2000].
desurmont, m., Violences pendant la grossesse, violences après la naissance, 
in De la violence conjugate à la violence parentale, Erès, Ramonville 
Saint-Agne 2001.
Diagnostic and Statistical Manual of Mental Disorders, American Psychiatric 
Association, Washington D.C. 1994*.
dutton, D. G., TheDomestic Assault of Women, Allyn&Bacon, Boston 1988.
- The Abusive Personality, Guilford, New York 1998.
ehrenberg, A., La fatigue d’etre soi, Odile Jacob, Paris 1998 [trad. it. La 
fatica di essere se stessi, Einaudi, Torino 1999].
Les femmes victimes de violences conjugates, le role des professionnels de santé, 
La Documentation frangaise, Paris 2001 (Rapporto al ministro dele­
gato della Sanità, da parte di un gruppo di esperti sotto la presidenza 
del professor Roger Henrion).
freud, s., Il problema economico del masochismo (1924), in Opere di Sig­
mund Freud, X. Inibizione, sintomo, angoscia e altri scritti (1924-29), 
Bollati Boringhieri, Torino 2000.
hirigoyen, m.-f., Le harcèlement moral, la violence perverse au quotidien, 
Syros - La Découverte, Paris 1998 [trad. it. Molestie morali. La vio­
lenza perversa nella famiglia e nel lavoro, Einaudi, Torino 2000].

---

244
Bibliografia
houel, A., mercader, p. e sobota, h., Crime passionnel, crime ordinaire, 
Puf, Paris 2003.
laborit, h., Elogedelafuite, Robert Laffont, Paris 1976 [trad. it. Elogio 
della fuga, Mondadori, Milano 1982].
lagache, d., La jalousie amoureuse, Puf, Paris 1981.
marneffe, c., Interactions violentes entire les parents et les repercussions sur 
les enfants, relazione presentata durante le giornate Violences familiales, 
Société scientifique de médecine générale belge, Harzé, 30 novembre 
2002.
morvant, c., Le médecin face aux violences conjugates, tesi di laurea, Uni- 
versité Paris-VI - Pierre et Marie Curie, 2000.
mosse, g. L., The Image of Man, Oxford University Press, New York 1996 
[trad. it. L'immagine dell’uomo. Lo stereotipo maschile nell’epoca mo­
derna, Einaudi, Torino 1997].
ouellet, f., lindsay, j. e altri, La violence psychologique entire conjoints, 
I. Ses représentations selon le genre, Cri-Viff, Université Lavai - Uni- 
versité de Montreal, Québec-Montréal 1996.
parent, c., Le sy stèrne judiciaire dans la lutte contre la violence exercée can­
tre une conjointe: une mesure incontoumable mais piégée, in A. boas e 
j. lambert (a cura di), La violence conjugate, Partnergeweld, Bruylant, 
Bruxelles 2004.
racamif.r, p.-C., Pensée perverse et décervelage, in Secrets de famille et pen­
sée perverse, numero monografico di «Gruppo», 8 (1992).
renzetti, c. m., Violent Betrayal. Partner Abuse in Lesbian Relationship, 
Sage, Newbury Park 1992.
shengold, l., Soul Murder. The Effects of Childhood Abuse and Deprivation, 
Yale University Press, New Haven - London 1989.
sluzki, c. e., Violencia familiary violenciapolitica, in d. fried schnitman 
(a cura di), Nuevos paradigmas, cultura y subjectividad, Paidós, Buenos 
Aires 1994.
walker, l. e., The Battered Woman, Harper & Row, New York 1979.
- The Battered Woman Syndrome, Springer, New York 1984.
welzer-lang, d., Arréte! Tu me fais mal!, VLB, Montréal 1992.

---

Postfazione

---

---

E l’Italia...
Nell’edizione originale di questo libro, si può consultare 
un’Appendice nella quale sono riportate alcune tabelle e sta­
tistiche relative alla violenza sulle donne nella sua accezione 
più ampia: non solo psicologica, ma anche fisica, fino alle per­
cosse e all’omicidio. Comprensibilmente, Marie-France Hiri- 
goyen si sofferma soprattutto sulla realtà del paese in cui vi­
ve. Sappiamo cosi che dal 1992 in Francia la violenza co­
niugale assume uno statuto giuridico speciale, secondo il 
quale la sanzione penale è più severa se l’aggressore è il com­
pagno o un congiunto della vittima. Per stabilire la severità 
della pena si applica poi il cosiddetto indice itt (Incapacité 
Totale de Travail), che indica i giorni di totale inabilità al la­
voro procurati dalla violenza.
Viene fornito anche un elenco dettagliato di «indirizzi 
utili»: centri di accoglienza, federazioni pubbliche e priva­
te, associazioni femminili di volontariato, servizi nazionali e 
regionali di emergenza, che offrono ascolto e sostegno alle 
donne in difficoltà1.
1 II ministero italiano per le Pari opportunità ha annunciato, il 15 novembre 
2005, l’assegnazione dell’utenza telefonica 1522, un numero gratuito per le donne 
vittime di violenza, che metta in rete le strutture sociali e sanitarie territoriali e le 
forze dell’ordine [N. d. R J.
E consuetudine che i saggi di taglio psico-sociologico sul­
la violenza siano accompagnati da inchieste e statistiche. Da 
oltre mezzo secolo, infatti, il problema ha suscitato un gran­
de interesse in tutto il mondo, ha prodotto riflessioni teori­

---

248
Simona Argentieri
che e movimenti politici, denunce e iniziative legislative, suf­
fragate - appunto - da cifre.
Abbiamo però deciso di omettere nell’edizione italiana 
tali indicazioni; sia perché si concentrano sulla particolare 
realtà sociale e sull’ordinamento giudiziario francesi, non 
troppo significativi per il lettore italiano, sia perché inevita­
bilmente il pur breve tempo trascorso tra la stesura origina­
le e la pubblicazione attuale rende i dati meno incisivi.
Occorre inoltre considerare che è assai difficile - se non 
impossibile -, nella foresta di somme e percentuali, distri­
care gli elementi relativi alle sottili e ambigue sopraffazio­
ni psicologiche di coppia - che sono il tema portante del li­
bro - da quelli più clamorosi e vistosi della generica ag­
gressività.
Non intendiamo contestare il valore dei numeri della vio­
lenza, che purtroppo sono sempre imponenti e comunque 
contribuiscono a dare autorevolezza ed eloquenza alle bat­
taglie civili a sostegno dei diritti delle donne. Tuttavia, bi­
sogna tener conto che la metodologia della raccolta dei dati, 
in tutte le sue forme più o meno rigorose e codificate - in­
chieste, questionari, rilevamenti di centri d’accoglienza, ver­
bali di Pronto soccorso o di polizia... -, sono inevitabilmente 
difformi e tra loro difficilmente comparabili; soprattutto se 
si tenta di metterli a confronto con quelli di altri paesi.
Al momento, le statistiche comparate tra le varie aree cul­
turali e geografiche - che sarebbero le più interessanti - so­
no invece purtroppo le meno attendibili.
Le indagini su «gruppi campione» di intervistati - don­
ne o uomini - sono a loro volta uno strumento induttivo e 
parziale, che non può offrire garanzie di affidabilità assolu­
ta. I criteri di valutazione delle informazioni, infine, sono 
necessariamente arbitrari e soggetti alle diverse filosofie o 
ideologie di chi li interpreta.
L’apparente oggettività di tutti questi elementi numeri­

---

E l’Italia...
249
ci deve essere accolta dunque con rispetto, ma anche con 
cautela.
Per quel che riguarda l’Italia, sappiamo che solo in futuro 
I’istat pubblicherà una ricerca approfondita in proposito. 
Per il momento dobbiamo fare riferimento prevalentemen­
te ai dati raccolti dalle associazioni private di volontariato.
Consultando varie fonti, possiamo così leggere che ogni 
giorno (malauguratamente, come in tanti altri paesi del mon­
do) una donna su cinque subisce violenza, dentro e fuori ca­
sa; che una donna assassinata su due muore per mano del ma­
rito o dell’ex marito; che una su cinque è stata picchiata al­
meno una volta dal partner e che nel 50 per cento dei casi la 
violenza si ripete.
Per di più, tale impressionante riscontro è sicuramente 
molto al di sotto della verità, poiché rivela solo una realtà 
emergente parziale.
Tutti sono infatti concordi nel ritenere che le violenze ac­
certate e palesi siano sempre inferiori a quelle realmente per­
petrate, in ragione dell’omertà, della paura, dell’ignoranza 
delle vittime. Come indicano alcuni rilievi statistici messi a 
fuoco nel nostro paese dal Telefono Rosa, la violenza viene 
denunciata alla polizia nel 12 per cento dei casi, a un avvo­
cato nel 10,1 per cento, a un Pronto soccorso ospedaliero nel 
9,2 per cento, e in percentuali ancora minori a familiari, ami­
ci, sacerdoti... Ma nel 54,1 per cento dei casi non viene ri­
velata a nessuno, coperta dalla congiura del silenzio. Così pa­
radossalmente i tassi di violenza degli Stati Uniti possono 
sembrare più alti di quelli di Francia e Italia; ma c’è da chie­
dersi piuttosto se la cultura americana non faciliti la possi­
bilità di denuncia.
Qualcosa di simile si è verificato in Spagna, dove la pri­
ma grande riforma promossa - non senza polemiche - dal go­
verno Zapatero è stata quella relativa alla violenza domesti­
ca: 435 tribunali «specializzati», distribuiti in tutto il paese 

---

250 Simona Argentieri
hanno il compito di indagare e giudicare le denunce di vio­
lenze commesse contro le donne dal partner o dall’ex part­
ner. Una nuova legge prevede inoltre un inasprimento delle 
pene per gli uomini condannati.
Parallelamente, si è assistito a un preoccupante estendersi 
delle denunce: ben 99 000 nel solo 2004, con un incremen­
to di oltre il 30 per cento. Ciò ha fatto impennare vistosa­
mente le statistiche relative ai casi di violenza domestica; ma 
è a tutti evidente che non si tratta tanto di un effettivo au­
mento dell’aggressività, quanto di un emergere dal sommer­
so della capacità e del coraggio delle donne spagnole di chie­
dere aiuto.
Un altro subdolo equivoco riguarda la mentalità corren­
te. Secondo quanto ha riportato un sondaggio di Eurobaro­
metro, i cittadini intervistati (1000 persone per ogni Stato 
membro) ritengono che le cause della violenza domestica de­
gli uomini siano dovute in grande prevalenza all’alcolismo, 
alla tossicodipendenza, alla disoccupazione.
Ma purtroppo l’esperienza sul campo - facciamo ancora 
riferimento ai dodici anni di osservatorio tristemente privi­
legiato del Telefono Rosa italiano - smentisce tali ipotesi: il 
primato del 19,1 per cento spetta agli impiegati, seguiti dai 
professionisti (13,3 per cento), dai commercianti (9,6 per 
cento), e poi da imprenditori, insegnanti, poliziotti, artigia­
ni... Solo 1’8,8 per cento dei violenti è poco istruito o so­
cialmente emarginato. Sfuma dunque l’alibi della violenza 
come «residuo» di una incompiuta «civilizzazione», della fi­
gura al tempo stesso inquietante e tranquillizzante dell’anal­
fabeta disoccupato, emarginato.
Troppe volte il sopruso domestico che si consuma all’in­
terno di case ricche e rispettabili viene alla luce solo quando 
sfocia in un delitto.
Sono ancora sporadici e marginali, ma non meno preoc­
cupanti, infine, i dati statistici relativi a un fenomeno nuovo, 

---

E l’Italia...
251
che poi forse non è nuovo affatto: quello dei maltrattamen­
ti domestici subiti dagli uomini in tutto il mondo occidenta­
le da parte delle compagne. Se ne comincia a mormorare nei 
Pronto soccorso cittadini e nei pochi centri di ascolto per ma­
schi. E una forma di aggressività ancor piu subdola e ancor 
più coperta dall’omertà e dalla vergogna. Sarebbe una ben 
triste evoluzione se, prima ancora che la cultura e la società 
siano riuscite a dominare la violenza domestica contro le don­
ne, dovessimo far fronte alla violenza delle donne.
Nel 1995, nella Conferenza mondiale di Pechino delle 
Nazioni unite sulle donne, un incontro carico di speranza, 
era stato solennemente dichiarato che «la violenza contro le 
donne costituisce un ostacolo alla realizzazione degli obiet­
tivi di uguaglianza e di sviluppo della pace». Purtroppo, però, 
nella recente conferenza internazionale Diritti dichiarati, 
diritti violati, nel X anniversario della Conferenza di Pechi­
no sulle donne (Firenze, ottobre 2005), il premio Nobel 
Amartya Sen ha dovuto fare il punto della situazione con un 
discorso addolorato e severo.
Il benessere e il progresso - ha detto - non garantiscono 
di per sé automaticamente la protezione dei diritti delle don­
ne; ad esempio, le nuove tecnologie che consentono l’indi­
viduazione del sesso del feto sono andate talora al servizio 
dell’aborto selettivo: un high tech sexism nel mondo moderno.
L’etica del progresso dei diritti umani non può essere ri­
dotta al compito di formulare nuove leggi. In molti casi an­
zi la legge non può svolgere alcuna funzione trasformativa. 
I diritti umani semmai devono essere visti come ideali per il 
legislatore.
Non dimentichiamo dunque che l’aspirazione agli ideali 
della civiltà e del rispetto dei reciproci diritti è un percorso 
faticoso e accidentato, che richiede innanzi tutto l’onestà 
con se stessi.
Come ha scritto Giuliana Dal Pozzo, in un piccolo, inci­

---

252 Simona Argentieri
sivo libro di qualche anno fa che raccoglieva le testimonianze 
di dodici anni di Telefono Rosa - Con fragile, cost violento 
(Editori Riuniti, Roma 2000) - dopo aver stigmatizzato lu­
cidamente tutte le responsabilità degli uomini: «Dovrebbe­
ro però riflettere, davanti a tante ingiustizie e a tanto dolore, 
anche quelle ambiziose madri di maschi che educano i figli 
come esseri superiori solo in virtu del loro sesso, quelle irra­
gionevoli fidanzate che accettano lo schiaffo come semplice 
e forse lusinghiera prova d’amore, quelle pavide mogli, an­
cora oggi custodi di una tradizione che trasforma in merito 
il sacrificio femminile, quelle cittadine convinte che nel mon­
do debba esserci chi comanda e chi ubbidisce... »
SIMONA ARGENTIERI

---

